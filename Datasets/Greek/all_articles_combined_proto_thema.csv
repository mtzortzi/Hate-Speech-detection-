"File Name","Title","Text","First Words","Last Words"
"Εντυπωσιακή πρεμιέρα για το «No Cap_ 2 years of Light» για τη ζωή του ράπερ Light.html","Εντυπωσιακή πρεμιέρα για το «No Cap: 2 years of Light» για τη ζωή του ράπερ Light","Light  Ταινία  Ράπερ Εξαιρετικά επιτυχημένη ήταν η έναρξη προβολής του «No Cap: 2 years of Light», της βιογραφικής ταινίας γύρω από την αντισυμβατική, περιπετειώδη ζωή και την τέχνη ενός από τους πιο δημοφιλείς Έλληνες ράπερ, τον Light . Παρόλον ότι το «No Cap: 2 years of Light», σε σκηνοθεσία Ντένη Ηλιάδη και παραγωγή των Πάρη Κασιδόκωστα - Κωνσταντίνου Μουτσινά προβλήθηκε κατ' αρχάς για μόλις τρεις ημέρες και αποκλειστικά σε 7 αίθουσες της αλυσίδας κινηματογράφων Village Cinemas, το κοινό ανταποκρίθηκε με ιδιαίτερο ενθουσιασμό. Τα εισιτήρια που κόπηκαν στη διάρκεια της τριήμερης πρεμιέρας για το «No Cap: 2 years of Light» έφτασαν τα 8.623.                Το «No Cap: 2 years of Light» είναι η πρώτη κινηματογραφική ταινία που διεισδύει και παρουσιάζει, απολύτως ρεαλιστικά και με τη λογική του ντοκιμαντέρ, αλλά με έναν σύγχρονο και δυναμικό, ρεαλιστικό τρόπο την κουλτούρα της ελληνικής ραπ. Χάρη στη μοναδικότητα αλλά και την άρτια, επιπέδου Χόλιγουντ, παραγωγή του, το φιλμ κέρδισε το στοίχημα της αποδοχής, προσελκύοντας έναν αναλογικά πολύ μεγάλο αριθμό θεατών.              Και, μάλιστα, η θεαματική ζήτηση για το «No Cap: 2 years of Light», κατέστησε επιβεβλημένη την παράταση προβολής του, με την προσθήκη δύο ακόμη τριημέρων, έως και τις 22 Δεκεμβρίου, πάντα στις αίθουσες των Village Cinemas ανά την Ελλάδα.    Ασφαλώς, είναι η πρωτοτυπία του θέματος και η κινηματογραφική προσέγγιση που καθήλωσαν τους θεατές, καθώς το «No Cap: 2 years of Light» αποτυπώνει χωρίς φίλτρα και οποιουδήποτε είδους λογοκρισία την πραγματικότητα -ακόμη και μέσα στις φυλακές του Αυλώνα, το χώρο όπου πραγματοποιήθηκε η πρώτη ζωντανή συναυλία του Light. Το ίδιο ισχύει επίσης για την καταγραφή της επίσκεψης του ράπερ στον καταυλισμό Ρομά στον Δενδροπόταμο, στη Θεσσαλονίκη.         Κλείσιμο     Από το βλέμμα του «No Cap: 2 years of Light» δεν θα μπορούσε, φυσικά, να ξεφύγει το περιβόητο βίαιο περιστατικό στα Mad Awards, με την άγρια φιλονικία και την παρολίγον σύρραξη ανάμεσα στον Light και άλλους ράπερ.    Γενικότερα, όμως, η αφήγηση του «No Cap: 2 years of Light» δημιουργεί ένα εντελώς ιδιότυπο ντοκιμαντέρ, που σφύζει από τη ζωντάνια και τον πυρετικό παλμό της ελληνικής ραπ σκηνής. Οπωσδήποτε, είναι η περίπτωση του ίδιου του Light που κάνει τη διαφορά από την άποψη του περιεχομένου.  Το «No Cap: 2 years of Light» παρακολουθεί το ταξίδι του Light, γνωστού και ως «Nero Greco», ενός νεαρού Έλληνα με ρίζες από την Κένυα, ο οποίος ζει τη μετεφηβική ηλικία του στην Ελλάδα, μεγαλώνοντας και προσπαθώντας να εκφράσει τις καλλιτεχνικές ανησυχίες του ενώ γύρω του συμβαίνουν δραματικές εξελίξεις, σε κοινωνικό, οικονομικό και πολιτικό επίπεδο.          Η ταινία δείχνει με ρεαλισμό που συγκλονίζει, το πώς ο Light, από τα χρόνια της παιδικής του ηλικίας, βρέθηκε αντιμέτωπος με τον κοινωνικό αποκλεισμό, το ρατσισμό, τα κοινωνικά στερεότυπα και τις προκαταλήψεις. Ωστόσο, παρά τις δυσκολίες που συνάντησε, σε πείσμα εκείνων που αποπειράθηκαν να καταπνίξουν τη θέλησή του να μετουσιώσει σε τέχνη, σε ρίμες και μουσική, τα βιώματά του, την αδικία που ζούσε καθημερινά, ο Light κατόρθωσε να ξεπεράσει κάθε εμπόδιο και να εκπληρώσει τα όνειρά του.    Με πάνω από 1 δισεκατομμύριο streams και 600 εκατομμύρια views στο YouTube, ο Light έγινε τόσο δημοφιλής ώστε δημιούργησε το δικό του, ανεξάρτητο μουσικό label. Η επιτυχία του ξεπέρασε τα σύνορα της Ελλάδας, κάτι που αποδεικνύεται από τη διεθνή αναγνώριση με την επίζηλη διάκριση «Spotify Artist of the Year», την οποίαν ο Light κατέκτησε για τρεις συνεχόμενες χρονιές (2021, 2022 και 2023).          Το «No Cap: 2 years of Light» διερευνά την πορεία του Light μέσα από τις προσωπικές συγκρούσεις, τις δικαστικές διαμάχες, αλλά και τους πάλαι ποτέ κολλητούς φίλους που έγιναν οι χειρότεροι εχθροί του.    Ωστόσο, μέσα από την λεπτομερή, βήμα προς βήμα, αποτύπωση της πορείας του Light, το «No Cap: 2 years of Light» πέρα από μια προσωπική ιστορία, λειτουργεί σαν ένα κινηματογραφικό κοινωνιολογικό δοκίμιο. Φωτίζει ευρύτερα κοινωνικά ζητήματα της σύγχρονης Ελλάδας, όπως ο ρατσισμός, η διαρκώς διογκούμενη νεανική παραβατικότητα, αλλά και η ανάγκη για συλλογικότητα και συμπερίληψη.          Μέσα από τον αγώνα που ο πρωταγωνιστής δίνει καθημερινά και σε πολλά διαφορετικά μέτωπα, το «No Cap: 2 years of Light» εκπέμπει το μήνυμα της αυθεντικότητας και της δύναμης που ο καθένας μπορεί να ανακαλύψει μέσα του, όσο αντίξοες και εάν είναι οι συνθήκες του περιβάλλοντός του, όσο ανυπέρβλητα και εάν φαίνονται εκ πρώτης όψεως τα εμπόδια που φράσσουν το δρόμο προς την πραγματοποίηση των ονείρων του.    Το «No Cap: 2 years of Light» είναι, λοιπόν, ένα συναρπαστικό μάθημα ζωής. Τη σκηνοθεσία υπογράφει ο διεθνώς καταξιωμένος Ντένης Ηλιάδης (The Last House on the Left, Delirium, Hardcore), ενώ την παραγωγή ανέλαβαν ο Πάρις Κασιδόκωστας-Λάτσης (Good Time, Daddio, Grandma κ.α.) και ο Κωνσταντίνος Μουτσινάς (Short Fuse, Cavewoman).    Εισιτήρια για τις επόμενες προβολές του «No Cap: 2 years of Light» είναι διαθέσιμα μέσω των Village Cinemas","Light Ταινία Ράπερ Εξαιρετικά επιτυχημένη ήταν η έναρξη προβολής του «No Cap: 2 years of Light», της βιογραφικής ταινίας γύρω από την αντισυμβατική, περιπετειώδη ζωή και την τέχνη ενός από τους πιο δημοφιλείς Έλληνες ράπερ, τον Light . Παρόλον ότι το «No Cap: 2 years of Light», σε σκηνοθεσία Ντένη Ηλιάδη και παραγωγή των Πάρη Κασιδόκωστα - Κωνσταντίνου Μουτσινά προβλήθηκε κατ' αρχάς για μόλις τρεις ημέρες και αποκλειστικά σε 7 αίθουσες της αλυσίδας κινηματογράφων Village Cinemas, το κοινό ανταποκρίθηκε με ιδιαίτερο ενθουσιασμό. Τα εισιτήρια που κόπηκαν στη διάρκεια της τριήμερης πρεμιέρας για το «No Cap: 2 years of Light» έφτασαν","να ανακαλύψει μέσα του, όσο αντίξοες και εάν είναι οι συνθήκες του περιβάλλοντός του, όσο ανυπέρβλητα και εάν φαίνονται εκ πρώτης όψεως τα εμπόδια που φράσσουν το δρόμο προς την πραγματοποίηση των ονείρων του. Το «No Cap: 2 years of Light» είναι, λοιπόν, ένα συναρπαστικό μάθημα ζωής. Τη σκηνοθεσία υπογράφει ο διεθνώς καταξιωμένος Ντένης Ηλιάδης (The Last House on the Left, Delirium, Hardcore), ενώ την παραγωγή ανέλαβαν ο Πάρις Κασιδόκωστας-Λάτσης (Good Time, Daddio, Grandma κ.α.) και ο Κωνσταντίνος Μουτσινάς (Short Fuse, Cavewoman). Εισιτήρια για τις επόμενες προβολές του «No Cap: 2 years of Light» είναι διαθέσιμα μέσω των Village Cinemas"
"Οι «μαύροι Έλληνες» της Ξάνθης και οι «Αφροέλληνες».html","Οι «μαύροι Έλληνες» της Ξάνθης και οι «Αφροέλληνες»","Ξάνθη  Εμμανουήλ Καραλής  Αφροαμερικανοί  Έλληνες Με αφορμή και τους Ολυμπιακούς Αγώνες του Παρισιού και την παρουσία σε αυτούς κάποιων αθλητών μας έχει ξεκινήσει, τόσο στα σχόλια του protothema.gr, όσο και ιδιαίτερα στα μέσα κοινωνικής δικτύωσης, μια συζήτηση για το χρώμα, την καταγωγή, τις ανταμοιβές κ.λπ. αθλητριών και αθλητών μας. Ένα από τα πρόσωπα που έχουν απασχολήσει πάρα πολλές και πολλούς είναι ο χάλκινος Ολυμπιονίκης του άλματος επί κοντώ Εμμανουήλ Καραλής, που ξεπέρασε στο Παρίσι τα 5,90μ.    Το να δέχεται κριτική για τις αθλητικές του επιδόσεις ο «Μανόλο», από κάποιους που δεν πηδάνε ούτε εφημερίδα, είναι ασέβεια. Ευτυχώς, ήταν πάρα πολύ λίγοι όσοι ασχολήθηκαν με το θέμα αυτό. Με δυσάρεστη έκπληξη όμως διαβάσαμε εκατοντάδες σχόλια για το χρώμα του δέρματος του Καραλή. Ο πατέρας του Χάρης είναι Έλληνας και η μητέρα του έχει γεννηθεί στην Ουγκάντα. Εκείνο που μας εξέπληξε ακόμα περισσότερο όμως είναι ότι η Βικιπαίδεια και όχι μόνο, χαρακτηρίζει τον Καραλή ως Αφροέλληνα! Στην ίδια «κατηγορία» κατατάσσει μεταξύ άλλων, τους αδελφούς Αντετοκούνμπο, τον παλιό διεθνή μπασκετμπολίστα Σοφοκλή Σχορτσιανίτη, τον πρωταθλητή των 110 μ. Κώστα Δουβαλίδη, τη Μαρίνα Σάττι, τον Ησαΐα Ματιάμπα, τον παλιό διεθνή, με την Εθνική Ελλάδας, ποδοσφαιριστή Ντανιέλ Μπατίστα κ.ά.     Ο Ολυμπιονίκης Εμμανουήλ Καραλής με τους γονείς του και την αδερφή του   Μάλιστα ως Αφροέλληνες (ή Αφρικανούς Έλληνες ή Έλληνες Αφρικανικής καταγωγής), η Βικιπαίδεια ορίζει μια εθνοτική υποομάδα (sic) των Ελλήνων με μερική ή πλήρη καταγωγή από εθνοτικές ομάδες της υποσαχάριας Αφρικής…     Προφανώς, ο όρος «Αφροέλληνες» δημιουργήθηκε κατ’ αντιστοιχία με το «Αφροαμερικανοί», μόνο που η αντιστοιχία αυτή είναι τελείως ανεπιτυχής. Ως «Αφροέλληνες» θεωρούμε ότι μπορούν να χαρακτηριστούν, καταχρηστικά και πάλι, οι λεγόμενοι «μαύροι Έλληνες» του νομού Ξάνθης που ζουν κυρίως στον οικισμό Άβατο και η παρουσία των προγόνων τους στην Ελλάδα χρονολογείται από τα τέλη του 18ου-αρχές του 19ου αιώνα.    Σχετικό άρθρο γι’ αυτούς, χρησιμοποιώντας μάλιστα τον όρο «Αφροέλληνες», όπως αυτοαποκαλούνται και οι ίδιοι είχαμε γράψει στις 7/10/2018. Μας ακολούθησαν αρκετοί ακόμα. Δυστυχώς όμως άρχισε σταδιακά η χρήση του όρου «Αφροέλληνας» να γίνεται και για κάποιες/κάποιους που ίσως δεν έχουν πάει ποτέ τους στην Αφρική… Ας δούμε, περιληπτικά μερικά στοιχεία για τους «μαύρους Έλληνες » της Ξάνθης και θα επανέλθουμε στον όρο «Αφροέλληνες» και τη λαθεμένη χρήση του.     Οι «μαύροι Έλληνες» της Ξάνθης    Στον νομό Ξάνθης και ιδιαίτερα στον οικισμό Άβατο (το 2021 είχε σύμφωνα με την απογραφή 956 κατοίκους), αλλά και στα γειτονικά χωριά Παλαιό Κατράμιο, Εύλαλο, Δέκαρχο, Κρεμαστή και Παλαιό Εράσμιο ζουν περίπου 1.000 Έλληνες με μαύρο χρώμα δέρματος, γνωστοί ως «μαύροι Έλληνες». Η ιστορία τους έχει απασχολήσει μερικούς επιστήμονες, ιδιαίτερα όμως τον καθηγητή του Δημοκρίτειου Πανεπιστημίου Θράκης (ΔΠΘ) κύριο Νικόλαο Ξηροτύρη. Ο κύριος Ξηροτύρης πιστεύει ότι οι «μαύροι Έλληνες» είναι απόγονοι Αφρικανών,, κυρίως Σουδανών, που μεταφέρθηκαν στην περιοχή στα τέλη του 18ου – αρχές 19ου αιώνα από Αιγύπτιους σουλτάνους, όπως ο Μοχάμετ Άλι, πατέρας του Ιμπραήμ, που γεννήθηκε στην Καβάλα και του ανήκε η περιοχή της Καβάλας και της Ξάνθης.   Μαύροι Έλληνες στο Άβατο Ξάνθης  Κλείσιμο   Το Σουδάν ήταν τότε αποικία της Αιγύπτου και οι πρόγονοι των «μαύρων Ελλήνων» μεταφέρθηκαν στη Θράκη ως εργάτες – δουλοπάροικοι των Αιγύπτιων σουλτάνων. Άλλες εκδοχές, όπως ότι μεταφέρθηκαν από τα σκλαβοπάζαρα της Ανατολής από Οθωμανούς για να χρησιμοποιηθούν ως… μπράβοι ή ότι είναι απόγονοι ανδρών της Στρατιάς των Συμμάχων που είχε εγκατασταθεί στη Μακεδονία κατά τον Α’ Παγκόσμιο Πόλεμο, είναι απίθανες.   Χάρτης του νομού Ξάνθης όπου βλέπετε και το Άβατο  Οι «μαύροι Έλληνες» είναι Μουσουλμάνοι στο θρήσκευμα και ζουν αρμονικά με τους Χριστιανούς της περιοχής. Οι περισσότεροι είναι τεχνίτες και αγρότες, δεν αντιμετωπίζουν φυλετικά προβλήματα, δηλώνουν με περηφάνια ότι υπηρέτησαν στον Ελληνικό Στρατό και… εκνευρίζονται όταν τους ρωτούν αν είναι Έλληνες. Υπήρχε γι’ αυτούς η δυνατότητα με την ανταλλαγή των πληθυσμών που προέβλεπε η Συνθήκη της Λωζάνης να εγκατασταθούν στην Τουρκία, αλλά παρέμειναν στην Ελλάδα.    Δυστυχώς η Ελληνική Πολιτεία, σε ένα από τα πολλά λάθη της, έχει καθορίσει ότι τα παιδιά τους θα πρέπει να φοιτούν σε μειονοτικά σχολεία στα οποία μαθαίνουν εκτός από Ελληνικά και Τούρκικα! Όσο για το όνομα του Αβάτου, αποτελεί λόγια μετονομασία του τουρκικού Μπέη – κιοϊ (η αλλαγή του ονόματος έγινε το 1924). Η λέξη άβατος, σημαίνει απάτητος, απρόσιτος (είναι γνωστό και το Άβατον, θεσμός του Αγίου Όρους που δεν επιτρέπει στις γυναίκες να το επισκεφθούν). Το Άβατο εκπροσωπείται στη Γ’ Εθνική Ποδοσφαίρου από την ομάδα Άρης Αβάτου, με έδρα τον ομώνυμο οικισμό.   Ελληνίδα από το Άβατο Ξάνθης    Οι θεωρούμενοι, από κάποιους, ως «Αφροέλληνες»    Αυτοί είναι λοιπόν οι μόνοι, κατά την άποψή μας, Αφροέλληνες καθώς, αν και Έλληνες πολίτες, έχουν αφρικανική καταγωγή εξ ολοκλήρου. Να σημειώσουμε εδώ ότι δεν υπάρχουν παρά ελάχιστοι, μεικτοί γάμοι «μαύρων Ελλήνων» με Χριστιανές ή Χριστιανούς, οπότε διατηρούν σχεδόν αναλλοίωτα τα χαρακτηριστικά και τα έθιμά τους. Δυστυχώς, όπως αναφέραμε και στην αρχή του άρθρου, έχει ξεκινήσει στο διαδίκτυο μια επέκταση του όρου «Αφροέλληνες». Γράψαμε ότι, για παράδειγμα, τρεις αθλητές που έχουν προσφέρει πολλά στη χώρα μας, ο Εμμανουήλ Καραλής, ο Σοφοκλής Σχορτσιανίτης και ο Ντανιέλ Μπατίστα (παλαίμαχοι βέβαια οι δύο τελευταίοι πλέον) θεωρούνται «Αφροέλληνες».    Ο Εμμανουήλ Καραλής είναι γεννημένος στην Ελλάδα από Έλληνα πατέρα και μητέρα με καταγωγή από την Ουγκάντα. Ο Σοφοκλής Σχορτσιανίτης γεννήθηκε μεν στο Καμερούν, απ’ όπου κατάγεται η μητέρα του, αλλά ο πατέρας του είναι Έλληνας, έχει ζήσει όλη σχεδόν τη ζωή του στην Ελλάδα και διέπρεψε με τα χρώματα της Εθνικής Ελλάδας μπάσκετ. Ο Ντανιέλ Μπατίστα, αν και γεννήθηκε στο Πράσινο Ακρωτήριο, νησιωτική χώρα της Δυτικής Αφρικής, ήρθε στην Ελλάδα σε ηλικία 22 ετών, αγωνίστηκε μόνο σε ελληνικές ομάδες, είχε 14 συμμετοχές και 2 γκολ στην Εθνική Ελλάδας και υπηρέτησε και στον Ελληνικό Στρατό.   Αφροαμερικανοί σκλάβοι στην Αμερική  Αφρικανοί μεταφέρονται ως σκλάβοι στην Αμερική   Στην ίδια κατηγορία των «Αφροελλήνων» η Βικιπαίδεια κατατάσσει μεταξύ άλλων και τον πρωταθλητή των 110 μ. με εμπόδια Κώστα Δουβαλίδη, γεννημένο στη Δράμα, τη Μαρίνα Σάττι, γεννημένη στην Ελλάδα, με πατέρα Σουδανό γιατρό καθηγητή του Πανεπιστημίου Αθηνών και μητέρα Ελληνίδα, τον Ησαΐα Ματιάμπα, γεννημένο στα Γιάννενα, με πατέρα καταγόμενο από τη Λαϊκή Δημοκρατία του Κονγκό και μητέρα Ελληνίδα, τον Νέστορα Κόμματο, παλιό διεθνή μπασκετμπολίστα, γεννημένο στη Λάρισα από Έλληνα πατέρα και μητέρα από τη Γουϊνέα και φυσικά, τους αδελφούς Αντετοκούνμπο.    Δεν θα επεκταθούμε στο θέμα των αδελφών Αντετοκούνμπο, να αναφέρουμε απλά ότι και οι τρεις διεθνείς μπασκετμπολίστες αδελφοί Αντετοκούνμπο (Θανάσης, Γιάννης και Κώστας) έχουν γεννηθεί στην Αθήνα. Πάλι καλά που δεν συμπεριέλαβαν και τον Παύλο Παπαϊωάννου, παλιό διεθνή ποδοσφαιριστή, γεννημένο στη Βραζιλία από Έλληνα πατέρα και Βραζιλιάνα μητέρα, με σπουδαία καριέρα σε Ρόδο και ΑΕΚ και 10 συμμετοχές στην Εθνική Ελλάδας. Αυτός, προφανώς, θεωρείται Αμερικανοέλληνας ή Ελληνοαμερικανός.     Οι Αφροαμερικανοί: ποια είναι η σημασία της λέξης;    Το «Αφροέλληνες» προφανώς είναι αντίστοιχη της λέξης «Αφροαμερικανοί». Η λέξη «Αφροαμερικανός», προέρχεται από τις αμερικάνικες λέξεις Afro-American (πρώτη αναφορά, 1831), η οποία με τη σειρά της προέρχεται από τις παλαιότερες African-American (πρώτη αναφορά, 1782). Σύμφωνα με το Merriam Webster, African-American είναι ο Αμερικανός αφρικανικής, ιδιαίτερα δε «black African» καταγωγής, ο «έγχρωμος» Αμερικανός αφρικανικής καταγωγής δηλαδή.    Οι Αφροαμερικανοί βέβαια, δεν έχουν καμία σχέση με τους λεγόμενους από κάποιους «Αφροέλληνες». Η ιστορία τους ξεκινά τον 16ο αιώνα, οπότε Ευρωπαίοι δουλέμποροι μετέφεραν Αφρικανούς από τη Δυτική Αφρική και την παράκτια Κεντρική Αφρική μέσω του Ατλαντικού Ωκεανού στην Αμερική και τους πούλησαν ως σκλάβους σε Ευρωπαίους αποίκους. Οι περισσότεροι εργάζονταν σε φυτείες. Είναι γνωστό ότι βασική αιτία του Εμφυλίου Πολέμου των Η.Π.Α. (1861-1865) ήταν το θέμα της κατάργησης της δουλείας. Οι περισσότεροι Αφροαμερικανοί σήμερα είναι απόγονοι υπόδουλων ατόμων που ζούσαν μέσα στα όρια των σημερινών Η.Π.Α. Πάντως οι περισσότεροι Αφροαμερικανοί πρώτης γενιάς προτιμούν να ταυτίζονται με το έθνος καταγωγής τους, συνήθως κάποια χώρα της Δυτικής Αφρικής.   Ο Μοχάμεντ Άλι της Αιγύπτου    Γιατί θεωρούμε λανθασμένη τη μαζική χρήση του όρου «Αφροέλληνες»;    Όσοι χαρακτηρίζονται στο διαδίκτυο ως «Αφροέλληνες» έχουν ως επί το πλείστον γεννηθεί στην Ελλάδα και ένας από τους δύο γονείς τους είναι Έλληνας ή Ελληνίδα. Η αβασάνιστη χρήση του όρου «Αφροέλληνες» είναι, κατά την άποψή μας, άστοχη. Ούτε δουλεμπόριο έκαναν οι Έλληνες, ούτε σκλάβους είχαν, ούτε αποικιοκράτες υπήρξαν. Μοναδικό κριτήριο για τη χρήση της λέξης «Αφροέλληνες» είναι το μαύρο χρώμα του δέρματός τους. Ας υποθέσουμε ότι ένας Έλληνας ή μία Ελληνίδα παντρεύονται μία λευκή (ή έναν λευκό αντίστοιχα) από τη Νότια Αφρική. Τα παιδιά τους γεννιούνται στην Ελλάδα και είναι λευκά. Πρόκειται για Αφροέλληνες και Αφροελληνίδες ή όχι; Κάτω απ’ τη Σαχάρα δεν βρίσκεται η Νότια Αφρική;   Μαύρος Έλληνας της Θράκης    Επίλογος     Όπως γράψαμε και στο χθεσινό μας άρθρο , το οποίο έχει σχεδόν 100 σχόλια, στο blog, το Ίντερνετ δίνει τη δυνατότητα σε όλες και όλους να γράφουν ό,τι θέλουν. Όσοι από εμάς έχουμε την τιμή και τη δυνατότητα να αρθρογραφούμε σε αυτό, νομίζουμε ότι θα πρέπει να είμαστε ιδιαίτερα προσεκτικοί στη χρήση των λέξεων. Εντάξει, η λέξη εξωφυλαρούχος, πασίγνωστη στους μεγαλύτερους, σχεδόν άγνωστη στους νεότερους, δεν θεωρούμε ότι θίγει κανέναν. Ας μην εξομοιώνουμε όμως όσους μεταφέρθηκαν βίαια στην Αμερική και έζησαν σε άθλιες συνθήκες, με όσες και όσους έχουν ένα γονιό με καταγωγή από την Αφρική, αλλά ζουν και προοδεύουν στην Ελλάδα.    Με την ίδια λογική, θα έπρεπε να χρησιμοποιούμε και τον όρο Ασιανοέλληνας, για κάποιον που ένας από τους δύο γονείς του είναι Ασιάτης ή Ασιάτισσα. Οι Αφροέλληνες, όπως και οι ίδιοι δηλώνουν ότι λέγονται, είναι μόνο οι περίπου 1.000 «μαύροι Έλληνες» που ζουν σε χωριά του νομού Ξάνθης. Και για μερικούς που ίσως αναφερθούν σε παλαιότερα άρθρα μας για λαθρομετανάστες κ.λπ., γράφουμε ότι ζητάμε μόνο το αυτονόητο: όποιος εισέρχεται στην Ελλάδα, να το κάνει με όλες τις νόμιμες διαδικασίες, είτε είναι Ασιάτης, είτε Αφρικανός, είτε Ισλανδός, Σουηδός, Ελβετός, Λουξεμβούργιος, κατάγεται δηλαδή από κάποια ευρωπαϊκή χώρα…","Ξάνθη Εμμανουήλ Καραλής Αφροαμερικανοί Έλληνες Με αφορμή και τους Ολυμπιακούς Αγώνες του Παρισιού και την παρουσία σε αυτούς κάποιων αθλητών μας έχει ξεκινήσει, τόσο στα σχόλια του protothema.gr, όσο και ιδιαίτερα στα μέσα κοινωνικής δικτύωσης, μια συζήτηση για το χρώμα, την καταγωγή, τις ανταμοιβές κ.λπ. αθλητριών και αθλητών μας. Ένα από τα πρόσωπα που έχουν απασχολήσει πάρα πολλές και πολλούς είναι ο χάλκινος Ολυμπιονίκης του άλματος επί κοντώ Εμμανουήλ Καραλής, που ξεπέρασε στο Παρίσι τα 5,90μ. Το να δέχεται κριτική για τις αθλητικές του επιδόσεις ο «Μανόλο», από κάποιους που δεν πηδάνε ούτε εφημερίδα, είναι ασέβεια. Ευτυχώς, ήταν πάρα πολύ","ζουν και προοδεύουν στην Ελλάδα. Με την ίδια λογική, θα έπρεπε να χρησιμοποιούμε και τον όρο Ασιανοέλληνας, για κάποιον που ένας από τους δύο γονείς του είναι Ασιάτης ή Ασιάτισσα. Οι Αφροέλληνες, όπως και οι ίδιοι δηλώνουν ότι λέγονται, είναι μόνο οι περίπου 1.000 «μαύροι Έλληνες» που ζουν σε χωριά του νομού Ξάνθης. Και για μερικούς που ίσως αναφερθούν σε παλαιότερα άρθρα μας για λαθρομετανάστες κ.λπ., γράφουμε ότι ζητάμε μόνο το αυτονόητο: όποιος εισέρχεται στην Ελλάδα, να το κάνει με όλες τις νόμιμες διαδικασίες, είτε είναι Ασιάτης, είτε Αφρικανός, είτε Ισλανδός, Σουηδός, Ελβετός, Λουξεμβούργιος, κατάγεται δηλαδή από κάποια ευρωπαϊκή χώρα…"
"Τί σημαίνει «δεν μπορώ να αναπνεύσω» στην Ελλάδα; Εννέα Αφροέλληνες απαντούν.html","Τί σημαίνει «δεν μπορώ να αναπνεύσω» στην Ελλάδα; Εννέα Αφροέλληνες απαντούν","Ίδρυμα Ωνάση  Ρατσισμός  Τζορτζ Φλόιντ Η προκατάληψη απέναντι στους Μαύρους περιορίζεται σε κάποιο σημείο του πλανήτη ; Τι σημαίνει «Δεν μπορώ να αναπνεύσω» στην Ελλάδα ; Απαντήσεις στα παραπάνω και σε αρκετά ακόμη σχετικά ερωτήματα δίνουν 9 Αφροέλληνες κατά της διάρκεια μιας εξαιρετικά ενδιαφέρουσας συζήτησης Η καθημερινότητα, οι σκέψεις, οι εμπειρίες των Αφροελλήνων σε μια συζήτηση που διοργάνωσε η Στέγη του Ιδρύματος Ωνάσης και θα είναι από σήμερα διαθέσιμη στο διαδίκτυο .    Μετά τη δολοφονία του George Floyd , το Black Lives Matter γίνεται ένα από τα μεγαλύτερα κινήματα στην ιστορία των ΗΠΑ, ξεπερνάει τα σύνορα της Αμερικής και ξεχύνεται με ορμή και στον υπόλοιπο κόσμο για να διεκδικήσει –για άλλη μία φορά– τα αυτονόητα: τον αδιαπραγμάτευτο σεβασμό που δικαιούται κάθε άνθρωπος ανεξαρτήτως χρώματος, την ίση μεταχείριση, καθώς και την εξυγίανση των θεσμών προς μια κοινωνία πραγματικά δημοκρατική, χωρίς βία και ρατσισμό. Η ρατσιστική και προκατειλημμένη εικόνα για τους Μαύρους, από την εποχή της αποικιοκρατίας και της δουλείας στην Αμερική του 17ου αιώνα μέχρι και σήμερα, δεν περιορίζεται μόνο στις ΗΠΑ, αλλά έχει επεκταθεί και διαμορφώσει αντιλήψεις σε όλο τον πλανήτη, ακόμα και στην Ελλάδα.     Η Στέγη προσκάλεσε δ ύο Αφροελληνίδες, την Τζάκυ Αμπουλιμέν και την Ειρήνη Νιαμουάια Οντούλ , που προέρχονται από τον χώρο της νομικής εκπροσώπησης και του ακτιβισμού, να επιμεληθούν και να συντονίσουν μια δική τους συζήτηση, μαζί με μια ομάδα νέων ανθρώπων που ζουν στην Αθήνα, για το τι σημαίνει anti-blackness στην Ελλάδα και για το πώς βιώνεται ο ρατσισμός από τους ίδιους. Η καθημερινή εμπειρία των ανθρώπων αφρικανικής καταγωγής ανά τον κόσμο –the Black Experience– βρίθει από προβολές και κοινωνικά στερεότυπα που συχνά δεν αφήνουν τη φωνή τους να ακουστεί πραγματικά. Κυρίως, χαρακτηρίζεται από έναν αδιαπέραστο «τοίχο», που ξανά και ξανά ορθώνεται μπροστά τους και διαρκώς τους αναχαιτίζει: Μια ακόμα πτυχή του « I Can’t Breathe ».  «Είναι φορές που λέω “κουράστηκα”. Δεν μπορώ να συνεχίσω», ακούγεται κάποια στιγμή στη συζήτηση, αλλά «τουλάχιστον εδώ είμαστε ακόμα ζωντανοί, δεν μας σκοτώνουν». Οι ίδιες οι επιμελήτριες μας λένε: «Ως μέλη της αφρικανικής διασποράς σε ένα άλλο σημείο του κόσμου, στη Μεσόγειο, θέλουμε να εμπλουτίσουμε τη συνδιαλλαγή με την ελληνική κοινωνία, με αφηγητές εμάς τους ίδιους, εστιάζοντας σε μια αδιόρατη πτυχή της καθημερινότητας των Αφροελλήνων».    Επιμέλεια, συντονισμός: Τζάκυ Αμπουλιμέν (πολιτική επιστήμονας), Ειρήνη Νιαμουάια Οντούλ (οικονομολόγος)     Συμμετέχοντες:  Τζέσικα Ονγιγέτσι Ανοσίκε (φοιτήτρια – ΑΦΡΟfitness Instructor)  Μανώλης Ολαγίνκα Αφολάνιο (μουσικός – Anasa Cultural Center)  Σόλασε Γκόντγουιν (γιατρός)  Κλείσιμο Τζερόμ Γεράσιμος Νγκου Καλουτά (τραγουδιστής, ηθοποιός, εργαζόμενος στις τέχνες)  Κασσίμ Λιγκοπόρα (ιδιωτικός υπάλληλος, ποδοσφαιριστής)  Ελένη Άμπια Νζάνγκα (ηθοποιός)  Ηλίας Κιάμα Τζογόνας (αγιογράφος)","Ίδρυμα Ωνάση Ρατσισμός Τζορτζ Φλόιντ Η προκατάληψη απέναντι στους Μαύρους περιορίζεται σε κάποιο σημείο του πλανήτη ; Τι σημαίνει «Δεν μπορώ να αναπνεύσω» στην Ελλάδα ; Απαντήσεις στα παραπάνω και σε αρκετά ακόμη σχετικά ερωτήματα δίνουν 9 Αφροέλληνες κατά της διάρκεια μιας εξαιρετικά ενδιαφέρουσας συζήτησης Η καθημερινότητα, οι σκέψεις, οι εμπειρίες των Αφροελλήνων σε μια συζήτηση που διοργάνωσε η Στέγη του Ιδρύματος Ωνάσης και θα είναι από σήμερα διαθέσιμη στο διαδίκτυο . Μετά τη δολοφονία του George Floyd , το Black Lives Matter γίνεται ένα από τα μεγαλύτερα κινήματα στην ιστορία των ΗΠΑ, ξεπερνάει τα σύνορα της Αμερικής και ξεχύνεται","είμαστε ακόμα ζωντανοί, δεν μας σκοτώνουν». Οι ίδιες οι επιμελήτριες μας λένε: «Ως μέλη της αφρικανικής διασποράς σε ένα άλλο σημείο του κόσμου, στη Μεσόγειο, θέλουμε να εμπλουτίσουμε τη συνδιαλλαγή με την ελληνική κοινωνία, με αφηγητές εμάς τους ίδιους, εστιάζοντας σε μια αδιόρατη πτυχή της καθημερινότητας των Αφροελλήνων». Επιμέλεια, συντονισμός: Τζάκυ Αμπουλιμέν (πολιτική επιστήμονας), Ειρήνη Νιαμουάια Οντούλ (οικονομολόγος) Συμμετέχοντες: Τζέσικα Ονγιγέτσι Ανοσίκε (φοιτήτρια – ΑΦΡΟfitness Instructor) Μανώλης Ολαγίνκα Αφολάνιο (μουσικός – Anasa Cultural Center) Σόλασε Γκόντγουιν (γιατρός) Κλείσιμο Τζερόμ Γεράσιμος Νγκου Καλουτά (τραγουδιστής, ηθοποιός, εργαζόμενος στις τέχνες) Κασσίμ Λιγκοπόρα (ιδιωτικός υπάλληλος, ποδοσφαιριστής) Ελένη Άμπια Νζάνγκα (ηθοποιός) Ηλίας Κιάμα Τζογόνας (αγιογράφος)"
