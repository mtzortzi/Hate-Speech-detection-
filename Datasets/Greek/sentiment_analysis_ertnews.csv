File Name,Title,Text,First Words,Last Words,Sentiment,Sentiment Score
The AfroGreeks_ Μια ολοήμερη δράση για την ποίηση και ενάντια στο ρατσισμό - ertnews.gr.html,The AfroGreeks: Μια ολοήμερη δράση για την ποίηση και ενάντια στο  ρατσισμό,"H Αθήνα γιορτάζει την εαρινή ισημερία, την Κυριακή 21/3/21, μια μέρα αφιερωμένη στην ποίηση και στην εξάλειψη των φυλετικών διακρίσεων. Η άδεια πόλη γίνεται το σκηνικό για να στεγαστεί το συλλογικό έργο – σε εξέλιξη – “ the AfroGreeks ” που οργανώνει μια ολοήμερη δράση τιμώντας τα σημαντικά μηνύματα της μέρας και τηρώντας όλα τα μέτρα προστασίας για τον Covid -19.  ΟΙ ΔΡΑΣΕΙΣ της 21/3/21 (2+1=3 /3 /2+1=3, η μέρα που αποτελείται από 3 τριάρια) – 9.30  Πεδίο Άρεως (video) Θεατρικό παιχνίδι με ποιήματα και μουσικές από την Αφρική και την Θράκη από τον ηθοποιό Σαμουήλ Ακίνολα, την ηθοποιό & σκηνοθέτη Ελένη Μαυρίδου, τον μουσικό Γιώργο Μαυρίδη και 6 μικρούς Αφροέλληνες μαθητές των σχολείων της Κυψέλης. – 11.30  Δημαρχείο Αθήνας Θρησκευτικά τραγούδια gospels από τον τραγουδιστή Στήβεν Αντερίντο που παίζει πιάνο και τραγουδάει. – 13.00 Πλατεία Μοναστηρακίου Street dance από τους χορευτές Μικέλ Εργκάρ και Κόφι Γιαντόμ. – 15.00  Περιστύλιο Ζαππείου Προφορική ποίηση, body percussion και χορός afrobeats από ομάδα 4 κοριτσιών (Τζέσικα Ανοσίκε, Γκρέις Νουόκε, Ντεμέλζα Οκότζι, Μαρία Σακέι,) και την ανθρωπολόγο χορού Νατάσα Μάρτιν. – 16.30  Ταράτσα βιβλιοπωλείου Literature House στην Κυψέλη M ουσικό δρώμενο με τραγούδια και ποίηση από τον συνθέτη McYinka . – 18.00  Αίθριο Μουσείου Μπενάκη Τραγούδια με τις Αφροελληνίδες Ελένη Νζάνγκα και Γκρέης Νουόκε και τον Στήβεν Αντερίντο στο πιάνο. «Εισβάλλει» αιφνιδιαστικά ο McYinka . 20.00 – Διαδικτυακή συζήτηση με τους καλλιτέχνες του έργου και κοινό· θέμα η ζωή και οι δυσκολίες των καλλιτεχνών στην εποχή των περιορισμών του Covid 19.  Πώς μπορεί να αποκατασταθεί η εγγύτητα σε μια στιγμή που είναι παραπάνω από αναγκαίο να τηρούνται οι αποστάσεις και οι περιορισμοί λόγω Covid -19 ; Πώς μπορεί κανείς να νιώσει αυτόπτης και παρών σε δράσεις όπου απαγορεύεται να υπάρχουν θεατές; Πώς μπορεί η Αθήνα να πρωταγωνιστήσει και να γίνει πυρήνας δράσεων με φωνές που διεκδικούν την ισότητα και αντιμάχονται τον ρατσισμό όταν απαγορεύονται οι μετακινήσεις και οι συγκεντρώσεις; Η Δημόσια Ραδιοτηλεόραση αποκαθιστά τη διαταραγμένη ισορροπία στα παραπάνω δημιουργώντας εναλλακτικές και διαδραστικές συνδέσεις που θα κάνουν τους έγκλειστους Αθηναίους (και όλους τους Έλληνες) να συμμετάσχουν στον μαζικό εορτασμό της μέρας σαν να μπορούν να περιφέρονται ελεύθεροι στην πόλη συμμετέχοντας σε μουσικά δρώμενα και συζητήσεις.  Πρωταγωνιστές θα είναι οι ήρωες του έργου “ the AfroGreeks ” που θα κάνουν όλη μέρα δράσεις μικρής διάρκειας σε ανοιχτούς χώρους σε όλη την πόλη σηματοδοτώντας αιτήματα, ανάγκες, ελλείψεις, οράματα, συναντήσεις και νέες διασυνδέσεις. Οι δράσεις αυτές επιμένουν πως το τέλος των περιορισμών πρέπει να μας βρει περισσότερο ελεύθερους, απαλλαγμένους από στερεότυπα και προκαταλήψεις, έτοιμους να αφεθούμε στην ποίηση και στην αποδοχή της διαφορετικότητας και διαρκώς καλλιτέχνες που διεκδικούν πεισματικά όσα ονειρεύτηκαν: όσα ψάχνουν καθημερινά οι ήρωες του έργου “ the AfroGreeks ”. Περιμένοντας να εκτεθεί το έργο ελεύθερα στο κοινό (ως βίντεο εγκατάσταση με ζωντανές εκδηλώσεις Αφροελλήνων καλλιτεχνών) οι ήρωές του εξασφαλίζουν την ορατότητα και την επικοινωνία μέσα από την τέχνη τους που πασχίζει να δώσει φωνή στην άδεια πόλη, αποκαθιστώντας την εγγύτητα μέσα από ζωντανές μεταδόσεις των δράσεων αυτών από το ertnews.gr και από τη σελίδα του στο facebook https://www.facebook.com/ertnews . Η κάθε δράση θα ολοκληρώνεται με μια πανοραμική λήψη από drone : η κάμερα θα αποκαλύπτει διαφορετικές όψεις της Αθήνας ενοποιώντας την πόλη με τις δράσεις και το κοινό που θα παρακολουθούν από τα σπίτια τους, διεκδικώντας δυναμικά και δημιουργικά όσα πιστοποιούν πως ο εγκλεισμός θα τελειώσει σύντομα και τελειωτικά. Οι θεατές μπορούν να παρακολουθούν τις δράσεις ζωντανά την ώρα που θα συμβαίνουν στο ertnews . gr και στα κοινωνικά μέσα δικτύωσης της Δημόσιας Ραδιοτηλεόρασης και να συμμετέχουν ενεργά, με ερωτήσεις, στη διαδικτυακή συζήτηση με τους καλλιτέχνες του έργου μετά το τέλος των δράσεων. Η Κυριακή 21/3, από την ίδια της τη φύση, επιβεβαιώνει την ισότητα έμπρακτα καθώς η μέρα και η νύχτα διαρκούν το ίδιο. Η Κυριακή αυτή θα γίνει η αφετηρία ενός διαλόγου για τους τρόπους που μπορεί κανείς να διαχειριστεί τις δυσκολίες της πανδημίας: είτε ως καλλιτέχνης είτε ως θεατής. Στο τέλος της μέρας οι πρωταγωνιστές των δράσεων, την ώρα που αρχίζουν τα περιοριστικά μέτρα στην πόλη, θα δημιουργήσουν μια διαδικτυακή συζήτηση σε zoom με συμμετοχή των θεατών. Το θέμα αφορά στη ζωή των καλλιτεχνών μέσα στα περιοριστικά μέτρα την εποχή του Covid -19. Την ώρα της συζήτησης οι θεατές θα μπορούν να παρακολουθήσουν τις δράσεις που έγιναν μέσα στη μέρα στο ertnews.gr . Η δράση αυτή ακυρώνει τις αποστάσεις με τον υπόλοιπο ελλαδικό χώρο και λειτουργεί ως ένα παράδειγμα που μπορεί να εφαρμοστεί και σε άλλες πόλεις.  Το έργο “ the AfroGreeks ” ξεκίνησε το 2015, ως µέρος ενός δηµόσιου διαλόγου, στην Κυψέλη, για την Αφρικανική κοινότητα στην Αθήνα και συνεχίζεται µε την παρουσία του σε εκθέσεις τέχνης ως εγκατάσταση βίντεο και εργαστήριο που συνοδεύεται από ζωντανές εκδηλώσεις και συζητήσεις. Οι 140 Αφροέλληνες που πρωταγωνιστούν στα βίντεο της εγκατάστασης του έργου ζουν και δουλεύουν στην Αθήνα, διεκδικούν το δικαίωµα να είναι καλλιτέχνες και πασχίζουν µε κάθε τρόπο να εκφραστούν. Η παρουσία τους σε ένα µουσείο/χώρο σύγχρονης τέχνης μέσα από μια εγκατάσταση με ζωντανές εκδηλώσεις (που θα γίνονται στη διάρκεια της έκθεσης) τούς δίνει τη δυνατότητα να βρουν ένα βήµα έκφρασης συνδέοντας -µέσω της τέχνης- το µουσείο µε την πόλη , κάνοντας ορατούς τους αόρατους και σχηματοποιώντας μια ηχηρή αντίδραση εναντίον κάθε ρατσισμού μέσα από ένα έργο τέχνης . Η δράση γίνεται από τον σκηνοθέτη και κινηματογραφιστή Μενέλαο Καραμαγγιώλη και την ομάδα D ø cumatism , σε συνεργασία με την ΕΡΤ, το ΥΠΠΟΑ, τον Δήμο Αθηναίων και την Humanrights 360 . ","H Αθήνα γιορτάζει την εαρινή ισημερία, την Κυριακή 21/3/21, μια μέρα αφιερωμένη στην ποίηση και στην εξάλειψη των φυλετικών διακρίσεων. Η άδεια πόλη γίνεται το σκηνικό για να στεγαστεί το συλλογικό έργο – σε εξέλιξη – “ the AfroGreeks ” που οργανώνει μια ολοήμερη δράση τιμώντας τα σημαντικά μηνύματα της μέρας και τηρώντας όλα τα μέτρα προστασίας για τον Covid -19. ΟΙ ΔΡΑΣΕΙΣ της 21/3/21 (2+1=3 /3 /2+1=3, η μέρα που αποτελείται από 3 τριάρια) – 9.30 Πεδίο Άρεως (video) Θεατρικό παιχνίδι με ποιήματα και μουσικές από την Αφρική και την Θράκη από τον ηθοποιό Σαμουήλ Ακίνολα, την ηθοποιό &","είναι καλλιτέχνες και πασχίζουν µε κάθε τρόπο να εκφραστούν. Η παρουσία τους σε ένα µουσείο/χώρο σύγχρονης τέχνης μέσα από μια εγκατάσταση με ζωντανές εκδηλώσεις (που θα γίνονται στη διάρκεια της έκθεσης) τούς δίνει τη δυνατότητα να βρουν ένα βήµα έκφρασης συνδέοντας -µέσω της τέχνης- το µουσείο µε την πόλη , κάνοντας ορατούς τους αόρατους και σχηματοποιώντας μια ηχηρή αντίδραση εναντίον κάθε ρατσισμού μέσα από ένα έργο τέχνης . Η δράση γίνεται από τον σκηνοθέτη και κινηματογραφιστή Μενέλαο Καραμαγγιώλη και την ομάδα D ø cumatism , σε συνεργασία με την ΕΡΤ, το ΥΠΠΟΑ, τον Δήμο Αθηναίων και την Humanrights 360 .",Neutral,0.0
