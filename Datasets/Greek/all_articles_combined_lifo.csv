"File Name","Title","Text","First Words","Last Words"
"I am Afrogreek _ LiFO.html","I am Afrogreek"," Black Portraiture in Greece Διαδικτυακή παρουσίαση φιλμ και συζήτηση Πέμπτη, 20 Ιανουαρίου, 19:00 - 20:30  I am Afro Greek: Black portraiture in Greece Τι σημαίνει έθνος και τι συνιστά την αίσθηση του ανήκειν; Το State of Concept ξεκινά το δημόσιο πρόγραμμα αυτής της χρονιάς, παρουσιάζοντας ένα project της Adéọlá Naomi Adérè̩mí στα πλαίσια της έκθεσης Kapwani Kiwanga: Deposits, η οποία θα συνεχιστεί μέχρι τις 12 Φεβρουαρίου. Η Adérè̩mí ερευνά μέσα από την πρακτική της, τη σημασία της γλώσσας στον αυτοπροσδιορισμό και την ταυτότητα. Γεγονός που την ώθησε να εξετάσει το 2017 τον όρο Αφροέλληνας, έναν όρο που ήρθε στη δημόσια συζήτηση στην Ελλάδα με μια καθυστέρηση, ακολουθώντας παρόμοιους όρους αυτοδιάθεσης άλλων Αφροευρωπαίων. Το 2018, πριν την πανδημία, η Adéọlá Naomi Adérè̩mí μαζί με την Jackie Abhulimen πήραν συνεντεύξεις από Αφροέλληνες πολίτες και κατοίκους, συζητώντας ιδέες γύρω από τον ρατσισμό, την ταυτότητα, την οικοδόμηση του έθνους αλλά και τις απόψεις τους σχετικά με αυτόν τον νεοσύστατο όρο, σε ένα νέο φιλμ το οποίο είχαμε την τιμή να στηρίξουμε. Με μεγάλη μας χαρά παρουσιάζουμε το φιλμ στο κοινό, σε μια περίοδο όπου παρατηρείται στην ελληνική κοινωνία αύξηση του μεροληπτικού λόγου, του ρατσισμού και της ξενοφοβίας, και μετά από δύο χρόνια παγκόσμιας πανδημίας που έχουν αυξήσει τις εθνικιστικές τάσεις τόσο σε ευρωπαϊκό όσο και σε παγκόσμιο επίπεδο. Η διαδικτυακή προβολή του φιλμ θα γίνει την Πέμπτη 20 Ιανουαρίου και ώρα 19:00 μέσω Facebook live stream του State of Concept Athens, ενώ θα ακολουθήσει συζήτηση με τους Jerome Kaluta, Jessica Anosike και Adéọlá Naomi Adérè̩mí. Παρακολουθήστε εδώ: https://fb.me/e/2MMyS1Q1g Η Adéọlá Naomi Adérè̩mí είναι Νιγηριανή-Ελληνίδα και μεγάλωσε στον Νίγηρα, την Νιγηρία και την Ελλάδα, ενώ  αυτή τη στιγμή διαμένει μεταξύ Δυτικής Αφρικής και Δυτικής Ευρώπης. ​​Είναι πολύγλωσση, από πολλαπλούς τόπους, δημιουργός πολλαπλών μέσων, ερευνήτρια, πολιτική αναλύτρια και θεραπεύτρια. Η πρακτική και ο ακτιβισμός της επικεντρώνονται σε διασταυρώσεις μεταξύ κοινωνικής δικαιοσύνης, υγείας, μαύρου φεμινισμού, τάξης και φυλής. Είναι θερμή υποστηρίκτρια σε θέματα που αφορούν την έμφυλη βία, την εμπορία ανθρώπων, την ισότητα των φύλων, την υγεία των γυναικών και την ίση εκπροσώπηση των φωνών από γυναίκες αφρικανικής καταγωγής στα μέσα ενημέρωσης. Η Jessica Onyinyechi Anosike είναι 25 χρονών και κατάγεται από την Νιγηρία, συγκεκριμένα από το κράτος Imo. Γεννήθηκε στο Λάγος της Νιγηρίας και ήρθε στην Αθήνα στην ηλικία των τεσσάρων, διαμένοντας στην Ελλάδα συνολικά 21 χρόνια. Σπουδάζει δημοσιογραφία, όμως εργάζεται ως εκπαιδεύτρια φυσικής κατάστασης και χορεύτρια (χορεύει παραδοσιακούς και μοντέρνους Αφρικανικούς χορούς). Μερικές φορές εργάζεται και ως εφεδρική τραγουδίστρια σε μια Αφρο-τζαζ μπάντα και όχι μόνο, την ενδιαφέρουν πολλά αντικείμενα, όπως η παρουσίαση, η ηθοποιία, το μοντάζ και η βιντεοσκόπηση. Προτού ξεκινήσει τη σχολή δημοσιογραφίας, δούλεψε δύο χρόνια ως παρουσιάστρια/δημοσιογράφος στο Ελληνικό τηλεοπτικό κανάλι Rise TV. Η αγάπη της για το βίντεο, το μοντάζ και την παρουσίαση ξεκίνησε εκεί. Ο Jerome Kaluta , γνωστός σε πολλούς  με το όνομα Γεράσιμος, έχει γεννηθεί και μεγαλώσει  στην Αθήνα. Είναι τραγουδιστής και ηθοποιός και τα τελευταία χρόνια ζει ανάμεσα σε μουσικές σκηνές, θεατρικές σκηνές και σετ γυρισμάτων. Με αφορμή την τέχνη του ,θέλει να ενώσει τον κόσμο και να γνωρίσει τους ανθρώπους μεταξύ τους και γι'αυτό δημιούργησε το Afrogreco.  State of Concept Athens  To φιλμ I am Afro Greek: Black portraiture in Greece είχε την υποστήριξη του State of Concept Athens. Η έκθεση «Kapwani Kiwanga: Deposits» έχει την υποστήριξη του Institut Français. Facebook Twitter Adéọlá Naomi Adérè̩mí , I am Afro Greek: Black portraiture in Greece, 2021, απόσπασμα φιλμ, HD βίντεο, φωτογραφία © Aggelos Barai","Black Portraiture in Greece Διαδικτυακή παρουσίαση φιλμ και συζήτηση Πέμπτη, 20 Ιανουαρίου, 19:00 - 20:30 I am Afro Greek: Black portraiture in Greece Τι σημαίνει έθνος και τι συνιστά την αίσθηση του ανήκειν; Το State of Concept ξεκινά το δημόσιο πρόγραμμα αυτής της χρονιάς, παρουσιάζοντας ένα project της Adéọlá Naomi Adérè̩mí στα πλαίσια της έκθεσης Kapwani Kiwanga: Deposits, η οποία θα συνεχιστεί μέχρι τις 12 Φεβρουαρίου. Η Adérè̩mí ερευνά μέσα από την πρακτική της, τη σημασία της γλώσσας στον αυτοπροσδιορισμό και την ταυτότητα. Γεγονός που την ώθησε να εξετάσει το 2017 τον όρο Αφροέλληνας, έναν όρο που ήρθε στη δημόσια","και μεγαλώσει στην Αθήνα. Είναι τραγουδιστής και ηθοποιός και τα τελευταία χρόνια ζει ανάμεσα σε μουσικές σκηνές, θεατρικές σκηνές και σετ γυρισμάτων. Με αφορμή την τέχνη του ,θέλει να ενώσει τον κόσμο και να γνωρίσει τους ανθρώπους μεταξύ τους και γι'αυτό δημιούργησε το Afrogreco. State of Concept Athens To φιλμ I am Afro Greek: Black portraiture in Greece είχε την υποστήριξη του State of Concept Athens. Η έκθεση «Kapwani Kiwanga: Deposits» έχει την υποστήριξη του Institut Français. Facebook Twitter Adéọlá Naomi Adérè̩mí , I am Afro Greek: Black portraiture in Greece, 2021, απόσπασμα φιλμ, HD βίντεο, φωτογραφία © Aggelos Barai"
"Αντετοκούνμπο και Premia αγόρασαν το εμπορικό κέντρο Village Ρέντη για 14,1 εκατ. ευρώ _ LiFO.html","Αντετοκούνμπο και Premia αγόρασαν το εμπορικό κέντρο Village Ρέντη για 14,1 εκατ. ευρώ","Το 100% των μετοχών της Trivillage Developments Greece Single Member SA, η οποία έχει στην κατοχή και εκμετάλλευση της το εμπορικό κέντρο Village Shopping & More στο Ρέντη Αττικής, έναντι τιμήματος 14,1 εκατ. ευρώ, απέκτησε, την Τρίτη 3 Δεκεμβρίου, η Renti to Go Μονοπρόσωπη Ανώνυμη Εταιρεία, όπως ανακοίνωσε η PREMIA Properties AEEAΠ. Σύμφωνα με την ανακοίνωση, η συγκεκριμένη επιχειρηματική κίνηση από τον Γιάννη Αντετοκούνμπο και τον Ηλία Γεωργιάδη έχει στόχο να αναβαθμίσει το γνωστό συγκρότημα και να δημιουργήσει στην ευρύτερη περιοχή ένα πρότυπο sports and entertainment center (κέντρο άθλησης και ψυχαγωγίας) και ένα σημείο συνάντησης για οικογένειες με παιδιά και νέους ανθρώπους. Οι εγκαταστάσεις του ακινήτου παρότι είναι σε καλό επίπεδο, θα αναβαθμιστούν άμεσα. Το ακίνητο διαθέτει μικτή επιφάνεια κτισμάτων 49 χιλιάδων τ.μ. επί οικοπέδου 36 στρεμμάτων και σήμερα λειτουργεί ως entertainment park με βασικό μισθωτή την Village Cinema . Η Renti to Go αποτελεί ένα joint venture σχήματος ιδιωτών επενδυτών στο οποίο συμμετέχουν: ο Ηλίας Γεωργιάδης (μέσω της Sterner Stenhus Greece), η οικογένεια Αντετοκούνμπο, η Premia Properties (μέσω θυγατρικής), ο Γιώργος Πάνου, o Γιάννης Κωνσταντίνου (κάτοικος ΗΠΑ) και ο Άλεξ Παπακωνσταντίνου (κάτοικος Σουηδίας). Facebook Twitter Γιώργος Πάνου, Ηλίας Γεωργιάδης, Γιάννης Αντετοκούνμπο Facebook Twitter Το Village Cinema Ρέντη Ο Γιάννης Αντετοκούνμπο ανέφερε:«Επενδύω με την οικογένειά μου και σε συνεργασία με τον Ηλία Γεωργιάδη σε μια περιοχή της Αττικής όπου μαζί με τα αδέλφια μου περάσαμε τα παιδικά μας χρόνια. Αυτή η επένδυση είναι μία από τις πιο σημαντικές που έχουμε πραγματοποιήσει στην Ελλάδα μέχρι σήμερα. Όραμά μας είναι να αναβαθμίσουμε τον χώρο, προσφέροντας στους ανθρώπους και τις οικογένειές τους αξέχαστες στιγμές, καθώς και να υλοποιήσουμε τα ευρύτερα σχέδιά μας για την ανάπτυξη του αθλητισμού». Ο Θανάσης Αντετοκούνμπο ανέφερε: «Ειδικότερα, αυτή η επαγγελματική κίνηση δεν έχει μόνο ως στόχο την ανάπτυξη με επίκεντρο τα αθλητικά δρώμενα, αλλά φέρει επίσης έναν συναισθηματικό χαρακτήρα, καθώς έχουμε ιδιαίτερες αναμνήσεις από τα παιδικά μας χρόνια». Ο Ηλίας Γεωργιάδης, Διευθύνων Σύμβουλος της Sterner Stenhus και Πρόεδρος του ΔΣ της Premia, έκανε την ακόλουθη δήλωση: «Είμαστε χαρούμενοι για την επέκταση της συνεργασίας μας με την οικογένεια Αντετοκούνμπο στο realestate σε ένα τέτοιο σημαντικό ακίνητο όπως το VillageCinema Ρέντη αλλά και για τη συμμετοχή νέων ιδιωτών επενδυτών. Με το όραμα του Γιάννη και του Θανάση και τις δικές μας γνώσεις στο κλάδο του realestate θα αναζωογονήσουμε το γνωστό σημείο και θα το μετατρέψουμε σε entertainmentsportspark». Ο Κώστας Μαρκάζος , Διευθύνων Σύμβουλος της Premia δήλωσε: «Αυτή η συναλλαγή αποτελεί μια ακόμη στρατηγική συνεργασία της Premia με πολύ αξιόλογους συνεταίρους η οποία θα ενισχύσει το μέγεθος και τη διασπορά του χαρτοφυλακίου μας καθώς και τα έσοδα της εταιρείας».","Το 100% των μετοχών της Trivillage Developments Greece Single Member SA, η οποία έχει στην κατοχή και εκμετάλλευση της το εμπορικό κέντρο Village Shopping & More στο Ρέντη Αττικής, έναντι τιμήματος 14,1 εκατ. ευρώ, απέκτησε, την Τρίτη 3 Δεκεμβρίου, η Renti to Go Μονοπρόσωπη Ανώνυμη Εταιρεία, όπως ανακοίνωσε η PREMIA Properties AEEAΠ. Σύμφωνα με την ανακοίνωση, η συγκεκριμένη επιχειρηματική κίνηση από τον Γιάννη Αντετοκούνμπο και τον Ηλία Γεωργιάδη έχει στόχο να αναβαθμίσει το γνωστό συγκρότημα και να δημιουργήσει στην ευρύτερη περιοχή ένα πρότυπο sports and entertainment center (κέντρο άθλησης και ψυχαγωγίας) και ένα σημείο συνάντησης για οικογένειες με παιδιά και","«Είμαστε χαρούμενοι για την επέκταση της συνεργασίας μας με την οικογένεια Αντετοκούνμπο στο realestate σε ένα τέτοιο σημαντικό ακίνητο όπως το VillageCinema Ρέντη αλλά και για τη συμμετοχή νέων ιδιωτών επενδυτών. Με το όραμα του Γιάννη και του Θανάση και τις δικές μας γνώσεις στο κλάδο του realestate θα αναζωογονήσουμε το γνωστό σημείο και θα το μετατρέψουμε σε entertainmentsportspark». Ο Κώστας Μαρκάζος , Διευθύνων Σύμβουλος της Premia δήλωσε: «Αυτή η συναλλαγή αποτελεί μια ακόμη στρατηγική συνεργασία της Premia με πολύ αξιόλογους συνεταίρους η οποία θα ενισχύσει το μέγεθος και τη διασπορά του χαρτοφυλακίου μας καθώς και τα έσοδα της εταιρείας»."
"Γιατί αγαπάμε την Κυψέλη τώρα _ LiFO.html","Γιατί αγαπάμε την Κυψέλη τώρα","Επειδή εδώ μπορεί να διασκεδάσει με την αφρικανική κοινότητα και να φάει παραδοσιακό αφρικανικό και μεσανατολίτικο φαγητό. Η σταθερή αξία του αιθιοπικού Lalibela (Νάξου 28), του Habesha (Σπετσών 46), του Ethiopian Food Kiyyaa (Ι. Δροσοπούλου 40), του μικρού αιθιοπικού εστιατορίου της Κύπρου στο παρκάκι, του νιγηριανού Prestige African Restaurant (Σπάρτης 15), του κονγκολέζικου Chri-Bri (Πυθίας 2), του Yankadi (Λέλας Καραγιάννη 11) με φαγητά από την Ακτή Ελεφαντοστού και του αραβικού Γεύσεις της Δαμασκού (Φ. Νέγρη 19) είναι μια ευκαιρία να γνωρίσει κανείς την αυθεντική κουζίνα αυτών των περιοχών. Και μετά μπορεί να διασκεδάσει σε αφρικανικά κλαμπ όπως το TikTok Putonium (Ζακύνθου 14), το Time Out (Σύρου 13) και το Sunny (Ζακύνθου 37). • Επειδή εδώ εμφανίζεται το κόκκινο αυτοκινητάκι με τις δύο human size Μπάρμπι στο παρμπρίζ, που κατακλύζει το TikTok και τα insta stories. Ένας κινούμενος αστικός μύθος που είναι αληθινός και τον πετυχαίνεις μόνο στην Κυψέλη. • Για μία από τις πιο όμορφες πλατείες της Αθήνας με μουριές, πλατάνια και άπειρα πλαστικά λουλούδια, την Αγίας Ζώνης με τον κλασικό μεζεδοπωλείο «Πλάτανο» που πρόσφατα ξανάνιωσε. Δίπλα στις μνήμες από τη Θεία από το Σικάγο η multi culti Αθήνα πίνει καφέ στα δύο ναργιλετζίδικα που φιλοξενούν από παρέες Αραβίδων in fashion μέχρι μνημόσυνα. Κάθε tote bag που εμφανίστηκε φέτος σε παραλία περιείχε τη «Γραμμή του ορίζοντος», τους «Πτυχιούχους» και τις «Νέες αθηναϊκές ιστορίες»· σε όλα τους υπάρχει η Κυψέλη των ’80s. • Για τον πεζόδρομο της Αγίας Ζώνης , τον πιο πολύχρωμο της Αθήνας, που ανανεώνεται συνεχώς με νέα μαγαζιά αλλά και νέο κόσμο από κάθε μέρος της υφηλίου. Όποια ώρα και να πας, έχει διαφορετικό crowd. • Για τα πολύ ξεχωριστά βιβλιοπωλεία-ανεξάρτητους εκδοτικούς που μετατρέπουν αργά, αλλά σταθερά την Κυψέλη στα νέα Εξάρχεια. Ο cool χώρος του Red N Noir στη Δροσοπούλου, του Μετεωρίτη (Φωκίωνος Νέγρη 48), του Σκριπ και του Η γεωγραφία είναι πολύ κουλ μέσα στη Δημοτική Αγορά δεν είναι μόνο πολύ ενημερωμένα βιβλιοπωλεία με εκδόσεις που δεν βρίσκεις πουθενά αλλού αλλά κάνουν και events και παρουσιάσεις βιβλίων που είναι από μόνα τους λόγος για να τα επισκεφτείς. • Για το ιστορικό Θέατρο της Οδού Κεφαλληνίας αλλά και το Studio Κυψέλης (Σπετσοπούλας 9), τα θέατρα Αθηνά (Δεριγνύ 10), Κάππα (Κυψέλης 2), το Χώρα (Αμοργού 20) και Δρόμος (Αγ. Μελετίου 15), για το καινούργιο θέατρο ΑRK (Δροσοπούλου 197) αλλά και τα Αερόπλοιο , Τόπος Αλλού, Διέλευσις ΑΜΚΕ, Εκάτη, το Θέατρο του Γιάννη Κακλέα και το Broadway που κάνουν την περιοχή βασικό πυρήνα θεατρόφιλων. • Για τα ξεχασμένα ίντερνετ καφέ όπως το Web Café στη Δροσοπούλου και το μπιλιαρδάδικο Jolly Billiards (Ζακύνθου 47) που σε μεταφέρουν στις δεκαετίες του ’80 και του ’90. Μαζί με το Metropolitan Bowling Center (28ης Οκτωβρίου 122) μοιάζουν σαν να βγήκαν από την ταινία Back to the future. • Γιατί στην οδό Κυψέλης υπάρχει ένα μέρος για τους νεο-πάνκηδες, το Black Hole (Κυψέλης 25). • Γιατί εδώ θα βρεις αφρικανικά κομμωτήρια που μένουν ανοιχτά μέχρι τις μεταμεσονύκτιες ώρες, κάνουν τα πιο απίθανα κουρέματα και χτενίσματα, και φέρνουν προϊόντα για σγουρά μαλλιά που δεν βρίσκεις πουθενά αλλού στην Αθήνα. • Για τις νέες γκαλερί και τα art spaces που έχουν πάντα ενδιαφέρουσες εκθέσεις και πολύ νέο «αίμα»: Keiv, P.E.T. Projects, 1927 Art Space, Okay initiative space, Snehta Residency, o.art.ath, Noucmas, Cypher. • Γιατί  εδώ μπορείς να βρεις τα πιο ψαγμένα δισκάδικα, το Stellage (Κυψέλης 49) για νέα πειραματική μουσική με μεγάλη ποικιλία σε κασέτες και το EntropiaRecords (Ιθάκης 68) με balearic χαρακτήρα και μια ιδιαίτερη αγάπη στη φολκ από όλον τον κόσμο. • Για το Κέντρο Ελέγχου Τηλεοράσεων (Κύπρου 91Α), έναν από τους μικρούς καλλιτεχνικούς ναούς της περιοχής, που διοργανώνει όλο τον χρόνο ανεξάρτητες μουσικές συναυλίες (που δεν έχουν να ζηλέψουν τίποτα από τις μεγάλες) αλλά και πρωτότυπες παραστάσεις, μέχρι και όπερα. • Γιατί οι «Σκληρές Ινδίες» (Σπετσών 11A) έχουν γίνει το στέκι του εναλλακτικού νεαρόκοσμου της Αθήνας με εξαιρετικά DJ set, μίνιμαλ αισθητική και εκλεκτικές μουσικές. • Γιατί στον Ορφέα (Φωκίωνος Νέγρη 25) μπορείς να πετύχεις τα πιο γαμάτα jazz live, μοναδικά stand-up comedy καθημερινά, τις περισσότερες φορές με ελεύθερη είσοδο, αλλά και συναυλίες με ενθουσιώδη κοινό από σημαντικούς Έλληνες καλλιτέχνες. • Για το Williwaw , ένα νέο urban café με χαλαρή ατμόσφαιρα, όπου μπορείς να συνοδεύσεις το διάβασμα με σάντουιτς και γλυκά σε έναν χώρο διακοσμημένο με έργα της Tania Cimatti. Προσφέρεται για άραγμα αλλά και για πρώτο ραντεβού. • Για το ονομαστό κοτόπουλο σε διάφορες γεύσεις και εκδοχές του «Jackaroo» (Φωκίωνος Νέγρη 18), όπου καθημερινά στήνονται ουρές πεινασμένων. • Για το κοντοσούβλι στον Γιώργο στην Αγίας Ζώνης, τα φιστίκια Αιγίνης στον Δεσποτόπουλο , τις καυτερές πιπεριές στον Αρμάμ στην Επτανήσου, τη ρετρό πάστα αμυγδάλου στον Μπόζα και τις τούρτες του για τις γιορτές και τα γενέθλια όλων των εθνικοτήτων, και το ρακί με τις ποικιλίες στο Μπακάλικο . • Γιατί εδώ λειτουργεί ένα νέο αλλά αυθεντικό ποτάδικο, το Iznogood and Nephew (Αγίας Ζώνης 28), που είναι μικρό και ζεστό, είναι λες και ξεπήδησε από τα ’70s, σαν να βρισκόταν πάντα εκεί, δεν μοιάζει με κανένα άλλο και δίνει σημασία στη μουσική που βάζει, γι’ αυτό και πάιζει μόνο βινύλια. • Γιατί εδώ λειτουργεί το Kypseli Print Studio (Σποράδων 10), το εργαστήριο μεταξοτυπίας της Eleanor Lines, της Βρετανής εικαστικού και ερευνήτριας που κατέγραψε τις πόρτες της Κυψέλης· εικονογράφησε τις σιδερένιες, περίτεχνες art deco πόρτες με μπλε χρώμα και τις έκανε βιβλίο που κυκλοφορεί από το Hyper Hypo. • Επειδή η Κυψέλη έχει γίνει προορισμός για thrifting. Αν έχετε κουραστεί από τη μαζική μόδα, αν θέλετε τα ρούχα σας να είναι μοναδικά, το Room époque (Σποράδων 37), το re:wearit (Πιπίνου 21), το Beehive (Ιωάννου Δροσοπούλου 65), το Vintage Jam shop (Ζακύνθου 40) και το Vista vintage (Επτανήσου 52), είναι μαγαζιά με items άλλων δεκαετιών που πρέπει να αναζητήσεις. • Για τις βραδιές με drag στοιχεία στο Red Jasper (Κεφαλληνίας 18), το cabaret theatre της Αθήνας που φιλοξενεί εναλλακτικά μιούζικαλ, DJ sets, καραόκε πάρτι και stand up comedy παραστάσεις αλλά και βραδιές bingo με διαφορετικό κόνσεπτ κάθε φορά – και έχει αποκτήσει το δικό του πιστό κοινό. • Για το θερινό Στέλλα που σώθηκε (Τενέδου 34). Κάθε ιστορικό σινεμά που επαναλειτουργεί μόνο καλή είδηση είναι γι’ αυτή την πόλη που διαρκώς χάνει αίθουσες. Για την ιστορία, τo Στέλλα αποτελεί συνέχεια του Πιγκάλ που άνοιξε το 1969 και λειτούργησε ανελλιπώς για 21 καλοκαίρια, μέχρι το 1989. • Γιατί έχει ένα νυχάδικo με άποψη που λειτουργεί και ως concept store. Το Μπιούτι μπαρ έχει κάνει όνομα γιατί και τις τάσεις στα νύχια ξέρει και πρωτότυπα σχέδια κάνει και πολύχρωμες και ωραίες προτάσεις σε ρούχα και αντικείμενα για το σπίτι έχει από διάφορα brands – μπορείς πολύ εύκολα να βρεις δώρο της τελευταίας στιγμής εκεί. • Γιατί εκεί ψήνει λιχουδιές ένας καινούργιος και διαφορετικός απ’ όλους τους άλλους φούρνος. Το Μάριλι (Αγίας Ζώνης 26) είναι ένας παραδοσιακός γεωργιανός φούρνος που φτιάχνει καθημερινά παραδοσιακές πίτες και ψωμί, χατσαπούρι και γεμιστά πουγκάκια. • Γιατί το πιο παλιό μπαρ της Αθήνας, το Au Revoir (28ης Οκτωβρίου 136), ζει μια δεύτερη ζωή. Το θρυλικό στέκι-ζωντανό μνημείο της πόλης που έχει σχεδιάσει ο Αριστομένης Προβελέγγιος όχι απλά δεν έχει ξεχαστεί αλλά αποκτά συνέχεια νέους θαμώνες – και το greek weird wave εκεί συχνάζει. • Γιατί την έχει υμνήσει ο Χρήστος Βακαλόπουλος και τώρα όλοι τον ξαναδιαβάζουν. Κάθε tote bag που εμφανίστηκε φέτος σε παραλία περιείχε τη Γραμμή του ορίζοντος , τους Πτυχιούχους και τις Νέες αθηναϊκές ιστορίες · σε όλα τους υπάρχει η Κυψέλη των ’80s όπου μεγάλωσε ο συγγραφέας. • Για τη δημοτική της αγορά (Φωκίωνος Νέγρη 42) και όλα τα events που φιλοξενεί. Εκεί χαρήκαμε DJ sets, aperitivo, street food και digging σε δίσκους βινυλίου στο όγδοο «Κυψέλη Beat» που διοργανώθηκε την περασμένη Κυριακή και περιμένουμε όλα όσα θα ανακοινωθούν τώρα που ξεκίνησε πάλι η σεζόν. Το άρθρο δημοσιεύθηκε στην έντυπη LiFO. To νέο τεύχος της LiFO δωρεάν στην πόρτα σας με ένα κλικ.","Επειδή εδώ μπορεί να διασκεδάσει με την αφρικανική κοινότητα και να φάει παραδοσιακό αφρικανικό και μεσανατολίτικο φαγητό. Η σταθερή αξία του αιθιοπικού Lalibela (Νάξου 28), του Habesha (Σπετσών 46), του Ethiopian Food Kiyyaa (Ι. Δροσοπούλου 40), του μικρού αιθιοπικού εστιατορίου της Κύπρου στο παρκάκι, του νιγηριανού Prestige African Restaurant (Σπάρτης 15), του κονγκολέζικου Chri-Bri (Πυθίας 2), του Yankadi (Λέλας Καραγιάννη 11) με φαγητά από την Ακτή Ελεφαντοστού και του αραβικού Γεύσεις της Δαμασκού (Φ. Νέγρη 19) είναι μια ευκαιρία να γνωρίσει κανείς την αυθεντική κουζίνα αυτών των περιοχών. Και μετά μπορεί να διασκεδάσει σε αφρικανικά κλαμπ όπως το TikTok Putonium","Κάθε tote bag που εμφανίστηκε φέτος σε παραλία περιείχε τη Γραμμή του ορίζοντος , τους Πτυχιούχους και τις Νέες αθηναϊκές ιστορίες · σε όλα τους υπάρχει η Κυψέλη των ’80s όπου μεγάλωσε ο συγγραφέας. • Για τη δημοτική της αγορά (Φωκίωνος Νέγρη 42) και όλα τα events που φιλοξενεί. Εκεί χαρήκαμε DJ sets, aperitivo, street food και digging σε δίσκους βινυλίου στο όγδοο «Κυψέλη Beat» που διοργανώθηκε την περασμένη Κυριακή και περιμένουμε όλα όσα θα ανακοινωθούν τώρα που ξεκίνησε πάλι η σεζόν. Το άρθρο δημοσιεύθηκε στην έντυπη LiFO. To νέο τεύχος της LiFO δωρεάν στην πόρτα σας με ένα κλικ."
"Η νέα γενιά Αφροελλήνων δημιουργών μάς συστήνεται _ LiFO.html","Η νέα γενιά Αφροελλήνων δημιουργών μάς συστήνεται","Η κατάσταση που βιώνει ένας νέος άνθρωπος σε μια μητρόπολη όπως η Αθήνα, σε συνθήκες που αλλάζουν συνεχώς, είναι αρκετά αμήχανη, κι αυτό επιτείνεται από την πανδημία και τις συνέπειές της. Ωστόσο η Αθήνα είναι μια πόλη που εξελίσσεται και τα τελευταία χρόνια έχει αλλάξει αρκετά η σύνθεση των κατοίκων της, όπως και όλων των ευρωπαϊκών μεγαλουπόλεων. Οι νέοι κάτοικοι που ήρθαν πριν από δύο και τρεις δεκαετίες είναι πλέον Αθηναίοι πολίτες, νέοι Έλληνες που έφεραν μαζί τους την κουλτούρα της πατρίδας τους, μετατρέποντας ολόκληρες περιοχές σε πολύ ενδιαφέροντα μέρη μέσα στην πόλη. Ασιάτες, Αφρικανοί, Ευρωπαίοι, Νοτιοαμερικανοί έχουν πλέον ενσωματωθεί στη ζωή της Αθήνας, και τα παιδιά τους είναι μια γενιά που δημιουργεί καινούργια πράγματα, συνδυάζοντας πολυποίκιλα ερεθίσματα και διαφορετικές κουλτούρες. Τρία νέα παιδιά από την πρώτη γενιά Αφροελλήνων, που έχουν γεννηθεί και μεγαλώσει εδώ, δημιουργούν ακομπλεξάριστα, αψηφώντας στερεότυπα που αφορούν το χρώμα, το φύλο και την καταγωγή τους. Δεν ήταν πάντα αυτονόητο αυτό στην Ελλάδα. Καλλιτέχνες σαν την Grace Owiti, τον Δημοσθένη Babadie Kallay και τον Akim Γιάννη Τσατσούλη αποδεικνύουν ότι τα πράγματα γύρω μας έχουν αλλάξει και ότι η διαφορετικότητα είναι κάτι ορατό, σε κάθε της έκφανση. «Για μεγάλο διάστημα της εφηβείας μου βίωνα μια κρίση ταυτότητας. Όσο άπταιστα ελληνικά κι αν μιλούσα, όσο και να ίσιωνα τα μαλλιά μου, ήμουν η Grace από άλλη χώρα και όχι απλά η Grace». Η Grace, με καταγωγή από την Κένυα, πρόσφατα κυκλοφόρησε το πρώτο της EP, ένα electro-noise πρότζεκτ με τίτλο «Fractured», ως Odile Nyx, το καλλιτεχνικό της alter ego. Η Grace ασχολείται με τη μουσική παραγωγή, φτιάχνει «ηλεκτρονική και εντελώς υβριδική» μουσική, όπως τη χαρακτηρίζει, και ανήκει στην techno, industrial, experimental σκηνή. Παράλληλα ασχολείται με mixed media (εικόνα, ήχο, installations). «Η δουλειά μου είναι πολύ φρέσκια ακόμα, αλλά είναι το όνειρό μου κάποια μέρα να βρεθώ δίπλα σε ονόματα όπως οι Ancient Methods, DUMA, Helena Hauf και Οrphx» λέει. «Η ενασχόλησή μου με την τέχνη ξεκίνησε από μικρή ηλικία, όταν έβλεπα την αδελφή μου –στο γυμνάσιο εκείνη τότε– να σχεδιάζει μοντέλα και ρούχα. Έτσι επηρεάστηκα και άρχισα να ζωγραφίζω κι εγώ. Ξεκίνησα με πορτρέτα, δοκίμασα τοπία, αλλά το βασικό στοιχείο μου ήταν το σώμα και ο άνθρωπος. Για καλή μου τύχη στην τελευταία τάξη του δημοτικού ο δάσκαλος του άλλου τμήματος ήταν και φοιτητής στην ΑΣΚΤ, οπότε μου δίδαξε κάποιες βασικές αρχές ελεύθερου σχεδίου και ανατομίας. Από εκείνη τη στιγμή ήμουν σίγουρη πως η τέχνη οποιασδήποτε μορφής θα ήταν ένα τεράστιο κομμάτι της ζωής μου, και κατ’ επέκταση της προσωπικότητάς μου. Έτσι και τώρα τα έργα μου βασίζονται πολύ στην ανατομία και στην αρχιτεκτονική, μέσα σε ένα abstract περιβάλλον. Δομή μέσα στο χάος, αποδόμηση και ισορροπία, ένα φλερτ μεταξύ των άκρων. Η electro μουσική ήρθε λίγο μετέπειτα στη ζωή μου. Ξεκίνησα με DJ sets σε μαγαζιά και στη συνέχεια ήθελα να κάνω τη μουσική πιο προσωπική, όπως και τα υπόλοιπα projects που έκανα. Έχοντας μεγάλη λατρεία για τα beats, μου δημιουργήθηκε μια μικρή εμμονή να ισορροπώ μεταξύ των άκρων. Έτσι η μουσική μου περιέχει σκληρά beats και αρκετούς industrial ήχους, μέσα στους οποίους θα βρεθεί πάντα το άγγιγμα μιας απαλής μελωδίας. Βέβαια, όπως οι περισσότεροι κλάδοι έτσι κι αυτός είναι ανδροκρατούμενος. Το 2021 όμως παρατηρώ πολύ περισσότερες δουλειές γυναικών και αυτό με εμπνέει να συνεχίσω δυναμικά. Σεξισμός και παρενόχληση θα υπάρχουν πάντα και παντού και εννοείται πως δεν δείχνουμε καμία ανοχή. Η μουσική δεν βλέπει φύλα, οι αναχρονιστικές αντιλήψεις των κοινωνικών ρόλων για μένα δεν έχουν χώρο στην τέχνη, δεν υπάρχει όρος “μουσική αντρών” και “μουσική γυναικών”, αν αυτό που βλέπεις, ακούς, διαβάζεις σε κάνει να ανατριχιάζεις δεν έχει σημασία. Το γεγονός ότι είμαι σόλο δεν με φοβίζει καθόλου, βασίζομαι στο ένστικτό μου, στα συναισθήματά μου και στο αυτί μου και ξέρω πάντα πως οποιαδήποτε συμβουλή ή βοήθεια χρειαστώ θα υπάρξουν άνθρωποι που θα είναι εκεί να μου την παρέχουν. Για μεγάλο διάστημα της εφηβείας μου βίωνα μια κρίση ταυτότητας. Όσο άπταιστα ελληνικά κι αν μιλούσα, όσο και να ίσιωνα τα μαλλιά μου, ήμουν η Grace από άλλη χώρα και όχι απλά η Grace. Η ειρωνεία της όλης υπόθεσης είναι ότι ούτε στην Κένυα είχα πάει για να πω ότι ήρθα από εκεί, οπότε αυτό λίγο με δίχασε: το να πρέπει διαρκώς να αποδεικνύεις το αυτονόητο, να τσαλακώνεσαι για να αρέσεις και να καλουπώνεσαι για να ενσωματωθείς στο σύνολο. Το πόσο επηρεάζει τον κόσμο το χρώμα του δέρματός σου εξαρτάται και από το φύλο. Οι μαύροι άντρες το βιώνουν αυτό πολύ περισσότερο από τις γυναίκες. Υπάρχουν κι άλλοι παράγοντες, όπως η κοινωνική τάξη. Όσο πιο ""καλοπεσμένη/ος"" είσαι, τόσο καλύτερη αντιμετώπιση θα ’χεις, όσο καλύτερα ελληνικά μιλάς κ.λπ. Έχει σχέση με το πόσο καλά έχεις καταφέρει να ενσωματωθείς στις νοοτροπίες της κοινωνίας που ζεις και να μοιάσεις μαζί της, ώστε να σε βλέπει λιγότερο ως απειλή. Είναι μια τακτική την οποία προσωπικά δεν συμμερίζομαι. Σε μια κοινωνία θα έπρεπε να ενσωματώνονται και οι άνθρωποι που επιλέγουν να κρατήσουν τις εθιμοτυπικές τους συνήθειες χωρίς να αλλάζουν αυτό που είναι. Αυτό δεν σημαίνει ότι δεν σέβονται ή ότι θέλουν να αλλάξουν την κοινωνία στην οποία ζουν. Τώρα πλέον δεν έχουν για μένα σημασία αυτές οι έννοιες, μπορείς να πας οπουδήποτε και να αισθανθείς οτιδήποτε θες να αισθάνεσαι, να είσαι αυτό που είσαι, να δέχεσαι εγκάρδια ό,τι σου κάνει και να απορρίπτεις αδιάφορα ό,τι σου ρουφάει χρόνο και ενέργεια. Complex Shadow - All 4 you Ως τώρα, και στους χώρους που κινούμαι, οι ευκαιρίες είναι ισάξιες και περισσότερη σημασία έχει η δουλειά που παρουσιάζεις. Η μόνη μου ένσταση είναι ότι παρατηρώ πως υπάρχει μια τάση για μαύρους ανθρώπους, LGBTQ ανθρώπους, γυναίκες, να πιέζονται προς πολύ συγκριμένες θεματικές. Ο κάθε άνθρωπος είναι μοναδικός και θα έπρεπε να εκφράζεται όπως εκείνη/εκείνος επιθυμεί, χωρίς να κρατά μια ταμπέλα που να την/τον κατηγοριοποιεί. Είναι πολύ σημαντικά τα κοινωνικοπολιτικά ζητήματα για τις μειονότητες, αλλά δεν είναι και αυτά που μας καθορίζουν, ως ανθρώπους και με άλλες ανησυχίες». Ο Δημοσθένης Babadie Kallay κατάγεται από τη Σιέρα Λεόνε και ασχολείται με τη μουσική και τη φωτογραφία. Είναι ιδρυτικό μέλος της μουσικής κολεκτίβας ATH Kids, ενώ το προσωπικό του πρότζεκτ ονομάζεται «Complex Shadow». Έχει κυκλοφορήσει δυο άλμπουμ («Unharmed», «Complexity») ενώ τώρα ετοιμάζει το τρίτο. «Από πολύ μικρή ηλικία μου άρεσε να παρατηρώ τέχνη και γι’ αυτό πάντα πήγαινα σε εκθέσεις ή μουσεία για να εμπνευστώ και κάπως να βοηθήσω και τον μουσικό μου κόσμο» εξηγεί. «Με ενδιαφέρει και η στιχουργία, γιατί πάντα έγραφα για πράγματα που έβλεπα και μου άρεσαν. Επίσης, οι γονείς μου ήταν φανατικοί μουσικοί συλλέκτες και πάντα είχαμε κασέτες, βινύλια, CD από διάφορα είδη μουσικής και απλά πηδάγαμε από reggae σε pop και μετά hip hop. Από τα πρώτα ακούσματά μου ήταν ο Michael Jackson και η Celine Dion. Οι επιρροές που είχα ήταν κυρίως από προσωπικές ανακαλύψεις στη μουσική, αλλά θα έλεγα κυρίως ότι προέρχονται από ακούσματα στην dancehall reggae και πιο afro κουλτούρα, επειδή αυτά ήξεραν οι γονείς μου. Πάντα όμως έβλεπα πράγματα κυρίως Αμερικανών καλλιτεχνών, όπως οι Kanye West και Kid Cudi, που μπορώ να πω ότι είναι και ο λόγος που κάνω μουσική σήμερα. Προσπαθώ σε κάποια σημεία της μουσικής μου να αναδείξω τις αφρικανικές μου ρίζες με πολύ μικρές τελίτσες, γιατί είναι και για μένα κάτι που δεν έχω πλήρως εξερευνήσει και το θέλω πάρα πολύ. Ευκαιρίες, εννοείται, δίνονται, απλά πρέπει είσαι εκεί για να τις πιάσεις. Παλιότερα η καταγωγή μου επηρέαζε τη συμπεριφορά του κόσμου, αλλά πλέον τώρα όχι. Πιστεύω ότι ο κόσμος αλλάζει προς το καλύτερο και νομίζω ότι η ελληνική κοινωνία το γνωρίζει αυτό. Με ενοχλεί το ότι όλοι προσπαθούν να ανέβουν κάπου απλά για να φαίνονται και μπορεί να μην κάνουν κάτι σπουδαίο, απλά θέλουν να είναι εκεί. Υπάρχουν άτομα που ζουν μόνο για να σου γράφουν αρνητικά σχόλια. Όλα αυτά είναι μες στο παιχνίδι. Είναι πράγματα που συλλέγεις και αγνοείς. Τα πιο θετικά έρχονται από εμφανίσεις που κάνω. Όλα αλλάζουν όταν το κοινό αγκαλιάζει τη μουσική σου και βλέπεις απλά την αγάπη που βγαίνει. Από την άλλη, χαίρομαι να εκπροσωπώ μια ομάδα μαύρων καλλιτεχνών από την Ελλάδα και μου φαίνεται πολύ ενδιαφέρον, επειδή θέλω να ενθαρρύνω πιο πολλά νέα άτομα να ρισκάρουν και να κάνουν πράγματα στην τέχνη, σε κάθε πεδίο». Ο Akim Γιάννης Τσατσούλης ασχολείται με τη φωτογραφία, ενώ το όνειρό του είναι να ασχοληθεί με τη φωτογραφία μόδας. «Άρχισα να ασχολούμαι από τα 17 μου» λέει. «Σήμερα είμαι 23 χρονών. Με επηρέασε παρά πολύ η μουσική που άκουγα και ακούω, κατά βάση ραπ και indie rock, που δημιουργούσε πάντα αρκετές εικόνες στο κεφάλι μου, τις οποίες ήθελα να τις αποτυπώσω στη φωτογραφία. Παίρνω ερεθίσματα από τα πάντα γύρω μου, μέρη, καταστάσεις, ακόμη και ο καιρός μπορεί να με εμπνεύσει για κάτι και να μου φέρει μια ανάμνηση. Θεωρώ ότι η φωτογραφία λειτουργεί σε μεγάλο βαθμό με τη μνήμη κάποιου και γενικότερα με όσα έχει ζήσει. Τελευταία με εμπνέει η φωτογραφία μόδας και το φωτογραφικό ρεπορτάζ. Και τα δυο ασχολούνται με τον άνθρωπο. Έχω την καλή τύχη να έχω έναν κύκλο ανθρώπων που ήταν αρκετά υποστηρικτικός και πίστεψε σε μένα. Έχω μεγαλώσει κυριολεκτικά μέσα στην ελληνική πραγματικότητα, αφού ζω μόνο με τη μητέρα μου, που είναι Ελληνίδα. Το μόνο που διαφέρει είναι το χρώμα. Για να είμαι ειλικρινής, είναι καλύτερα τα πράγματα. Πλέον, το να είσαι σκουρόχρωμος θεωρείται “κουλ”, αλλά σίγουρα θέλει ακόμη πολλή δουλειά κοινωνικά για να μη μας νοιάζει καν η καταγωγή. Αυτό που με εξοργίζει ακόμη και σήμερα είναι αυτό που γίνεται καμία φορά στα Μέσα Μεταφοράς, που πας κοντά σε κάποιον ηλικιωμένο και κρύβει επιδεικτικά την τσάντα του επειδή φοβάται. Στην περιοχή που μένω είχε δίπλα τα γραφεία της η Χρυσή Αυγή και στην εφηβεία είχα δεχτεί απειλητική συμπεριφορά. Γενικά, όσο περνάει ο καιρός, ο άνθρωπος συμφιλιώνεται με το διαφορετικό και το αγαπάει. Μεγάλωσα ως Έλληνας, νιώθω Έλληνας, αλλά το πρόβλημα είναι ότι πάντα θα θεωρούμαι κάτι στη μέση. Αυτό δεν είναι ούτε κακό, αλλά ούτε και καλό. Στη σημερινή κατάσταση με ενοχλεί ότι έχουμε 2021 και πρέπει ακόμη να μιλάμε για το διαφορετικό. Εκπροσωπώ την ανάγκη για επικοινωνία και ελπίζω να μη χρειαστεί η επόμενη γενιά να κάνει ξανά τέτοιες διαφοροποιήσεις, όπως η γενιά μου». Odile Nyx - Rejection Odile Nyx : H Οdile Nyx θα εμφανιστεί ζωντανά στο BEYOND_Hybrid Electronic Night στις 17 Δεκεμβρίου στο Ρομάντσο. Complex Shadow Akim Γιάννης Τσατσούλης Το άρθρο δημοσιεύθηκε στην έντυπη LiFO. Το νέο τεύχος της LiFO δωρεάν στην πόρτα σας με ένα κλικ.","Η κατάσταση που βιώνει ένας νέος άνθρωπος σε μια μητρόπολη όπως η Αθήνα, σε συνθήκες που αλλάζουν συνεχώς, είναι αρκετά αμήχανη, κι αυτό επιτείνεται από την πανδημία και τις συνέπειές της. Ωστόσο η Αθήνα είναι μια πόλη που εξελίσσεται και τα τελευταία χρόνια έχει αλλάξει αρκετά η σύνθεση των κατοίκων της, όπως και όλων των ευρωπαϊκών μεγαλουπόλεων. Οι νέοι κάτοικοι που ήρθαν πριν από δύο και τρεις δεκαετίες είναι πλέον Αθηναίοι πολίτες, νέοι Έλληνες που έφεραν μαζί τους την κουλτούρα της πατρίδας τους, μετατρέποντας ολόκληρες περιοχές σε πολύ ενδιαφέροντα μέρη μέσα στην πόλη. Ασιάτες, Αφρικανοί, Ευρωπαίοι, Νοτιοαμερικανοί έχουν πλέον ενσωματωθεί","είναι ότι πάντα θα θεωρούμαι κάτι στη μέση. Αυτό δεν είναι ούτε κακό, αλλά ούτε και καλό. Στη σημερινή κατάσταση με ενοχλεί ότι έχουμε 2021 και πρέπει ακόμη να μιλάμε για το διαφορετικό. Εκπροσωπώ την ανάγκη για επικοινωνία και ελπίζω να μη χρειαστεί η επόμενη γενιά να κάνει ξανά τέτοιες διαφοροποιήσεις, όπως η γενιά μου». Odile Nyx - Rejection Odile Nyx : H Οdile Nyx θα εμφανιστεί ζωντανά στο BEYOND_Hybrid Electronic Night στις 17 Δεκεμβρίου στο Ρομάντσο. Complex Shadow Akim Γιάννης Τσατσούλης Το άρθρο δημοσιεύθηκε στην έντυπη LiFO. Το νέο τεύχος της LiFO δωρεάν στην πόρτα σας με ένα κλικ."
"Λορέτα Μακόλεϊ_ Η φωνή των Αφρικανών γυναικών στην Αθήνα _ LiFO.html","Λορέτα Μακόλεϊ: Η φωνή των Αφρικανών γυναικών στην Αθήνα","Γεννήθηκα στη Σιέρα Λεόνε, στη Φρίταουν. Ο πατέρας μου ήταν μορφωμένος, είχε πάει στο πανεπιστήμιο εκεί και ήταν υπεύθυνος σε μια φάρμα αγροτικών προϊόντων, η μητέρα μου δεν είχε πάει στο σχολείο. Ήμασταν τέσσερα αδέλφια, εγώ και η αδελφή μου από την ίδια μάνα. Όταν ήμουν μικρή ήθελα να γίνω πολλά πράγματα, αλλά βίωσα τον ρατσισμό από παιδί και η ζωή μου έγινε πολύ δύσκολη, λόγω των καταστάσεων που είχαν δημιουργήσει η Άγγλοι. Έμαθα να μάχομαι από κοριτσάκι. • Το Φρίταουν είχε γίνει αποικία του Βρετανικού Στέμματος από την εποχή του προ-προπάππου μου και η χώρα είχε γίνει βρετανικό προτεκτοράτο. Στο τέλος του δέκατου όγδοου αιώνα οι Άγγλοι ελευθέρωσαν τους δούλους της Τζαμάικας, τους έφεραν στη Φρίταουν και αγόρασαν το 80% της γης, δίνοντάς τους δικαιώματα και αγγλικά ονόματα, εξού και το επώνυμό μου, Μακόλεϊ. Αυτοί ήταν οι Κρεολοί, οι οποίοι φέρονταν στους ντόπιους όπως φέρονταν σε αυτούς τα πρώην αφεντικά τους: καταπιεστικά, μετατρέποντας τους κατοίκους της Σιέρα Λεόνε σε δούλους. Οι Κρεολοί ήταν μορφωμένοι άνθρωποι, αλλά φέρθηκαν με τον χειρότερο τρόπο στους κατοίκους της Σιέρα Λεόνε. Η μαμά μου ήταν ντόπια, ανήκε στην κατώτερη τάξη, και ο πατέρας μου έκανε μαζί της εμένα και την αδελφή μου χωρίς να την παντρευτεί. Δεν γινόταν να παντρευτεί μια ντόπια, έτσι παντρεύτηκε μια Κρεολή και έκανε με αυτήν τα άλλα δύο μου αδέλφια. Όταν μεγάλωνα ο ρατσισμός των Κρεολών απέναντι στους ντόπιους ήταν χειρότερος από των λευκών, κι εγώ, που είχα μια μητέρα ντόπια που δεν ήταν μορφωμένη, ήμουν δεύτερης κατηγορίας, κατώτερη. Εκεί άρχισα πρώτη φορά να πολεμάω για τα δικαιώματά μου. Ο κόσμος ήξερε ότι με λένε Μακόλεϊ και ότι είμαι Κρεολή, αλλά οι Κρεολοί δεν με δέχονταν, λόγω της μαμάς μου. Οι Κρεολοί ήταν οι πιο πλούσιοι, είχαν τα πιο ωραία σπίτια στην πόλη, ήταν η ελίτ και δεν δέχονταν κανέναν με αίμα ντόπιου. Τώρα, τα παιδιά που είναι μιγάδες σπουδάζουν και γενικώς έχουν αλλάξει τα πράγματα, ευτυχώς, γιατί εγώ τον ρατσισμό τον βιώνω από τότε που άνοιξα τα μάτια μου. Για τους Κρεολούς ήμουν η ντόπια και για τους ντόπιους η Κρεολή με το αγγλικό όνομα. Με ενοχλεί που κάθε κυβέρνηση που βγαίνει έχει τον δικό της νόμο. Κάνουμε τόσους αγώνες και ακυρώνονται σε μία μέρα, όλες οι κυβερνήσεις μάς μπερδεύουν. Δεν υπάρχει κάτι σταθερό που να ισχύει όταν έρχεται ο μετανάστης στην Ελλάδα, φτάνεις στο σημείο να μην ξέρεις τι λέει ο νόμος γιατί ο καθένας που ανεβαίνει στην εξουσία καταργεί και κάτι. • Όταν με γέννησε η μάνα μου μού έδωσε αφρικανικό όνομα Άμινα Ντα, αλλά ο πατέρας μου με πήρε από εκείνη, όπως και την αδελφή μου ‒μεγαλώσαμε μαζί του‒, και μου άλλαξε το όνομα, το έκανε Λορέτα Μακόλεϊ. Είναι κάτι που με πονάει ακόμα, αλλά δεν το άλλαξα, γιατί όταν έφυγα ήταν δύσκολο να πάρω άδεια παραμονής ‒ φαντάσου να ζητούσα να αλλάξω και το όνομα! Δεν παντρεύτηκα και ποτέ για να πάρω το όνομα του άνδρα μου.  • Έφυγα από την πατρίδα μου επειδή είχαμε δικτατορία. Πέθαινε ο κόσμος και δεν ενδιαφερόταν κανείς, είτε ήσουν νέος είτε γέρος, έτσι και αρρώσταινες, πέθαινες χωρίς καμία βοήθεια, δεν υπήρχε ασθενοφόρο, δεν υπήρχε τίποτα. Όχι ότι έχουν αλλάξει και πολύ τα πράγματα σήμερα. Πέρναγες στον δρόμο, έβλεπες κόσμο μαζεμένο σε ένα σπίτι κι αυτό σήμαινε ότι περίμεναν να πεθάνει ένας συγγενής τους. Η ανιψιά μου πέθανε στα χέρια μου γιατί δεν είχαμε πού να την πάμε, δεν υπήρχε γιατρός και δεν ήξερε κανείς τι να κάνει, μη βλέπεις τώρα που έχει γεμίσει η Αφρική ΜΚΟ. • Όταν ήρθα στην Ελλάδα ήμουν δεκαοκτώ χρονών. Δεν τη διάλεξα την Ελλάδα, όλοι στην Αφρική έχουν όνειρο να πάνε στην Αγγλία, τη Γαλλία, την Αμερική ‒ το δικό μου ήταν να πάω στην Αμερική. Δούλευα όμως σε κάποια εταιρεία με ανθρώπους πολλών εθνικοτήτων, Άγγλους, Ρώσους, Ιταλούς, και αυτοί που έρχονταν πιο κοντά μας και μας μιλούσαν ήταν οι Έλληνες. Μόνοι αυτοί μας έδιναν σημασία. Σύναψα φιλία μαζί τους και όταν ετοιμάζονταν να φύγουν για την Ελλάδα τους παρακάλεσα να με βοηθήσουν να έρθω κι εγώ στην Ελλάδα, κι έτσι έγινε. Το 1982, που ήρθα, δεν φανταζόμουν ότι θα έκανα εκατό χρόνια να πάρω την άδεια παραμονής και την ελληνική υπηκοότητα και ότι δεν θα μπορούσα να φύγω, γιατί, αν έφευγα χωρίς άδεια παραμονής, δεν θα με άφηναν να ξαναγυρίσω. Έμεινα κολλημένη στην Ελλάδα μέχρι να γίνω πενήντα πέντε χρονών. • Δεν ήξερα ούτε μία λέξη ελληνικά όταν ήρθα, δούλεψα όμως μέσα σε σπίτια, κάτι που μου έκανε καλό. Με βοήθησε να ενταχθώ στην ελληνική κοινωνία, να τη μάθω, να μάθω περισσότερα για τους Έλληνες. Και δεν το μετάνιωσα ποτέ, γιατί αυτό ήταν ένα μάθημα, έμαθα σε τι κοινωνία ζω και τώρα είμαι Ελληνίδα. Χωρίς «σαν», Ελληνίδα κανονική, με όλα τα χαρτιά. Ένας άλλος λόγος που άρχισα να δουλεύω στα σπίτια ως οικιακή βοηθός ήταν για να κρυφτώ από την αστυνομία. Φοβόμουν να κυκλοφορήσω στον δρόμο, γιατί τότε είχαν διώξει μια κοπέλα από εμάς, μαζί με το παιδί της, και μόλις έφτασαν στη Σιέρα Λεόνε το παιδί πέθανε γιατί δεν μπορούσε να ζήσει σε εκείνες τις συνθήκες. Δεν θα το ξεχάσω ποτέ αυτό. Δεν είχε σημασία αν ήσουν γυναίκα ή άντρας και για ποιον λόγο είχες φύγει, σε πέταγαν. Τώρα, μετά απ’ όσα έχουν κάνει οι γυναικείες οργανώσεις, σέβονται λίγο περισσότερο τη γυναίκα. Τότε, αν σε έπιαναν, σε έστελναν πίσω με αεροπλάνο, πλήρωναν ένα σωρό λεφτά για να σε διώξουν. • Τη δεκαετία του ’80 που ήρθα είχε λίγους Αφρικανούς η Αθήνα. Θυμάμαι, περνούσα στον δρόμο και άκουγα από τα μπαλκόνια να φωνάζουν «Μαριγώωω, έλα να δεις μια μαύρη που περνάει!». Εκείνα τα χρόνια δεν υπήρχε ρατσισμός, οι άνθρωποι δεν είχαν δει πολλούς μαύρους και ήθελαν να έρθουν κοντά σου, να σε περιεργαστούν. Όχι με κακό τρόπο, καταλάβαινες ότι σε συμπαθούν. Υπήρχε κόσμος που μου έλεγε «έχω σπίτι, μην πας να νοικιάσεις αλλού, έλα να μείνεις στο δικό μου». Είχα πάει σε μια γειτονιά να βρω σπίτι γιατί ήθελα τα Σαββατοκύριακα να έχω έναν δικό μου χώρο να βλέπω τις φίλες μου, και μόλις βγήκα από το διαμέρισμα που ήθελα να νοικιάσω, μου είπε μια κυρία από πάνω :«Μην πας εκεί, έχω δικό μου να σου δώσω, πιο φθηνό». Δεν υπήρχε κανένας φόβος για τους ξένους. Τώρα γίνεται το αντίθετο. Αν πάρω τηλέφωνο και με ακούσουν να μιλάω με ξένη προφορά, κλείνουν το τηλέφωνο. Ήταν καλύτερη τότε η Αθήνα, έβρισκες πιο εύκολα δουλειά και δεν υπήρχε τόση επιθετικότητα. Έχουν αλλάξει οι Έλληνες. • Έχω υποστεί ρατσισμό στην Ελλάδα, αλλά οι Έλληνες δεν είναι ρατσιστές. Όπως παντού, υπάρχει κι εδώ κόσμος που είναι εθνικιστές, οι οποίοι κάποιες φορές μου λένε στον δρόμο «άντε φύγε από δω, να πας στην πατρίδα σου», κι εγώ τους απαντάω, γιατί μιλάω ελληνικά και ξέρω τι να τους πω. Έχω κάνει πολλές φορές καβγάδες μέσα σε λεωφορεία, έχω εναντιωθεί, με ρωτάνε «τι θέλετε εδώ; Πήρατε τις δουλειές μας» ‒ ποια δουλειά σού έχω πάρει, ξέρεις τι δουλειά κάνω; Ωστόσο, είναι ασφαλής πόλη η Αθήνα, ζω σε μια περιοχή όπου δεν φοβήθηκα ποτέ. Η μόνη περίοδος που φοβήθηκα ήταν τότε που η Χρυσή Αυγή έβγαινε στους δρόμους και σκότωνε μετανάστες ‒ όλοι οι μετανάστες φοβόμασταν. Με την Κωνσταντίνα Κούνεβα ήμασταν και είμαστε φίλες και μετά την επίθεση εναντίον της άρχισα να σκέφτομαι ότι κινδυνεύω επειδή κι εγώ κάνω ακτιβισμό. Ο πιο μεγάλος μου φόβος πάντα ήταν μη με πιάσουν χωρίς άδεια παραμονής και με διώξουν. Δεκαετίες ολόκληρες είχα κουραστεί να κάνω αιτήσεις για άδεια ή για ανανέωση της άδειας ‒ έχω χάσει τον λογαριασμό πόσες φορές έπρεπε να το κάνω, και κάθε φορά έβαζαν και πιο μεγάλα εμπόδια. Τώρα μπορεί να γελάω, αλλά δεν ξέρεις τι έχω περάσει μέχρι να πάρω την ελληνική υπηκοότητα. Και την πήρα τώρα, μετά από τριάντα εννιά χρόνια. • Την Οργάνωση Ενωμένων Γυναικών Αφρικής την έφτιαξα από το αίμα μου. Από τότε που ήρθα και για δεκαεπτά χρόνια ήμουν χωρίς χαρτιά, μέχρι το 1998 που νομιμοποίησαν τους μετανάστες. Το 2004, μετά από έντεκα χρόνια που δούλευα σε ένα σπίτι, φρόντιζα έναν άνθρωπο, αυτός πέθανε και έμεινα άνεργη. Για να ανανεώσω την άδεια παραμονής έπρεπε να έχω σύμβαση εργοδότη και χωρίς άδεια παραμονής, δεν μπορούσα να βρω δουλειά. Έτσι, μετά από είκοσι δύο χρόνια στην Ελλάδα έχασα την άδεια παραμονής και με έκαναν να αισθάνομαι παράνομη, λες και ήμουν εγκληματίας. Είχα αγανακτήσει, δεν ήταν δυνατό να ζω μια ζωή κλεισμένη σε ένα σπίτι λες και είχα κάνει έγκλημα, είπα «πρέπει να βγω στον δρόμο να δω τι γίνεται εδώ πέρα», για πρώτη φορά σκέφτηκα ότι δεν πάει άλλο, δεν έχω κάνει τίποτα παράνομο να κρυφτώ. Κάτι συμβαίνει από τους αποπάνω για να μην έχουμε άδεια παραμονής. Βγήκε η ακτιβίστρια από μέσα μου, όπως τότε που ήμουν παιδάκι, και νίκησα τον φόβο. Μια φίλη μου μού είπε να πάω σε μια κοπέλα από την Αλβανία, μετανάστρια κι αυτή, που ήταν ακτιβίστρια, και μόλις της είπα, κλαίγοντας, τα προβλήματά μου, μου απάντησε: «Δεν μπορώ να σε βοηθήσω, μπορώ όμως να σου συστήσω γυναικείες οργανώσεις για να μιλήσεις γι’ αυτά». Με πήγε η κοπέλα τέσσερις-πέντε φορές σε ομάδες γυναικών, αλλά εγώ είχα φύγει από μια χώρα που είχε δικτατορία και ήξερα ότι αν μιλήσεις θα σε σκοτώσουν, έτσι φοβόμουν, δεν μιλούσα. Η κατάσταση όμως δυσκόλευε όλο και πιο πολύ και σκέφτηκα: «Λορέτα, αν δεν μιλήσεις, θα σε στείλουν στην πατρίδα σου, διάλεξε». • Έτσι, άρχισα να μιλάω και να είμαι πιο ενεργή, να πηγαίνω σε διαδηλώσεις κατά του ρατσισμού κι ας μην είχα χαρτιά, και όσο συμμετείχα στις γυναικείες οργανώσεις και έβλεπα τις γυναίκες να καμαρώνουν, έπαιρνα πιο πολύ θάρρος. Μια βραδιά που γύριζα από μια διαδήλωση στο σπίτι μου σκέφτηκα: «Γιατί να μην έχουμε κι εμείς μια γυναικεία οργάνωση Αφρικανών γυναικών εδώ για να παλέψουμε για τα δικά μας δικαιώματα;». Κάλεσα γυναίκες από την Αφρική για να πούμε τα προβλήματά μας, γιατί, αφού δεν ήμασταν οργανωμένες, δεν ξέραμε ούτε εμείς οι ίδιες τι δυσκολίες περνούσε η καθεμία, πόσο μάλλον ο υπόλοιπος κόσμος. Στην πρώτη μας συνάντηση τους είπα για το δικό μου πρόβλημα, γιατί νόμιζα ότι είναι το πιο σοβαρό, και μετά άρχισαν να μιλάνε με τη σειρά και να αναφέρουν πολύ μεγαλύτερα προβλήματα, π.χ. για τα παιδιά που γεννιούνται εδώ και είναι πολίτες β’ κατηγορίας, που γίνεται η ζωή τους κόλαση γιατί δεν δικαιούνται την ελληνική υπηκοότητα, και το αποτέλεσμα ήταν στο τέλος της βραδιάς να ξεχάσω εντελώς τη δική μου άδεια παραμονής. Την επόμενη εβδομάδα κάλεσα τις γυναίκες από τις άλλες οργανώσεις, τους είπα «θέλουμε να κάνουμε καμπάνια “Όχι ρατσισμός από την κούνια” για τη δεύτερη γενιά, τα παιδιά μας» και μας βοήθησαν να ιδρυθεί το 2005 η οργάνωσή μας των Ενωμένων Γυναικών Αφρικής. Έτσι μίλησαν πρώτη φορά γι’ αυτό στη Βουλή και με αγώνες φτάσαμε στη σημερινή κατάσταση. • Η οργάνωση είναι ακόμη δραστήρια, αλλά με τον κορωνοϊό έχουμε μείνει πίσω. Τώρα ενημερώνουμε τις γυναίκες για τον κορωνοϊό, τι πρέπει να προσέχουν, τους λέμε ότι πρέπει να κάνουν εμβόλιο. Συναντιόμαστε στο Ζoom και δεν έχουμε σταθερά μέλη, πριν από τον κορωνοϊό είχαμε 130. Υπάρχουν γυναίκες που είναι πρόσφυγες και συνεργαζόμαστε με άλλες οργανώσεις για να τους δώσουμε φαγητό, να πάρουμε πράγματα για τα παιδιά τους. Πριν από τον κορωνοϊό κάναμε φεστιβάλ και εκδηλώσεις, αλλά τώρα δεν μπορούμε. Σε όποιες γυναίκες μας τηλεφωνούν και μας λένε τα προβλήματά δίνουμε πληροφορίες, πού να πάνε να ζητήσουν βοήθεια. Όλα αυτά που κάνουμε είναι εθελοντικά, χωρίς στήριξη από κανέναν φορέα, δεν είμαστε οπλισμένες να αντιμετωπίσουμε κάποιο πρόβλημα, δίνουμε συμβουλές και βοηθάμε όσο μπορούμε, μέχρι εκεί που φτάνει η δύναμή μας. Τα τελευταία χρόνια φεύγουν συνεχώς Αφρικανοί από την Αθήνα και πάνε σε άλλες ευρωπαϊκές χώρες, αλλά έρχονται άλλοι και τα μέλη στην οργάνωσή μας ανανεώνονται συνεχώς. Οι πιο πολλοί Αφρικανοί θέλουν να πάνε σε Αγγλία, Γαλλία, Γερμανία, πλέον είμαστε λίγοι αυτοί που μένουμε μόνιμα εδώ. • Είναι πολύ δύσκολο να πάρεις ελληνική υπηκοότητα, και την παίρνουν κυρίως τα παιδιά που είναι γεννημένα στην Ελλάδα, οι μεγάλοι που έχουν πάρει είναι ελάχιστοι, σταγόνες στον ωκεανό. Είναι δύσκολο να είσαι μετανάστης, αλλά, αν είσαι γυναίκα, είναι ακόμα πιο δύσκολο. Τώρα που μιλάμε υπάρχει νόμος που λέει ότι για να γίνεις καθαρίστρια στον δήμο πρέπει να έχεις ελληνική ιθαγένεια, αλλιώς δεν σε προσλαμβάνουν. Και να έχεις χαρτιά, άδεια παραμονής, πρέπει να έχεις και ελληνική ιθαγένεια για να προσληφθείς. Φαντάσου, πόσο δύσκολο είναι να βρεις δουλειά χωρίς χαρτιά. Νόμιμη δουλειά. Οι μετανάστριες συνήθως καθαρίζουν, είναι οικιακές βοηθοί, καθαρίζουν τα λεωφορεία, γενικά στη καθαριότητα δουλεύουν, δύσκολα θα βρουν άλλη δουλειά. Το πιο μεγάλο πρόβλημα του μετανάστη είναι η ανεργία, είναι πολλές οι μετανάστριες που δεν έχουν δουλειά ‒ γιατί δεν τους δίνουν άδεια παραμονής και χωρίς χαρτιά είναι αδύνατο να δουλέψεις και να μάθεις την ελληνική γλώσσα. Ένας φαύλος κύκλος. • Από την άλλη, είναι πιο εύκολο να βρεις δουλειά αν δεν έχεις χαρτιά, μόλις πάρεις άδεια παραμονής και αρχίσεις να μιλάς ελληνικά, τα πράγματα γίνονται πιο δύσκολα, γιατί πρέπει να σου κολλήσουν ένσημα. Κι αν πάρεις και υπηκοότητα, τότε είναι ακόμα πιο δύσκολα. • Στην οργάνωσή μας έχουν έρθει πολλές γυναίκες που έχουν γίνει θύματα, γιατί όταν δεν έχεις άδεια παραμονής, μπορεί οποιοσδήποτε να σε εκμεταλλευτεί. Η παρανομία γεννάει παρανομία. Ξέρεις πόσοι είναι οι βιασμοί που οι γυναίκες δεν καταγγέλλουν επειδή είναι χωρίς χαρτιά και φοβούνται μην απελαθούν; Μια γυναίκα την ξυλοκόπησε ο φίλος της και όταν της είπαμε να πάμε στην αστυνομία, εξαφανίστηκε. Φοβήθηκε μην τη διώξουν. Στην οργάνωση έρχονται πολλές γυναίκες που έχουν υποστεί βία, ρατσισμό, βιασμό, αλλά δεν μιλάνε γιατί, αν τις στείλουν πίσω, είναι αδύνατο να ξανάρθουν στην Ελλάδα. • Από το κράτος δεν είχαμε καμία βοήθεια ως οργάνωση. Ήταν πάντα δικά μας τα προβλήματα που έπρεπε να λύσουμε, αλλά όποιος ξέρει τι σημαίνει πόνος, νιώθει, κάνει ό,τι μπορεί να βοηθήσει και χωρίς υποστήριξη. Δεν έχω πάρει ποτέ λεφτά για την οργάνωση, αλλά δεν σκέφτηκα ποτέ να τα παρατήσω, συνεχίζω. Ο σκοπός μου είναι να αλλάξω την κοινωνία, να μην είμαστε για πάντα σε αυτή την κατάσταση. Υπάρχουν οργανώσεις που δεν κάνουν τίποτε αν δεν έχουν λεφτά. • Είμαι περήφανη γιατί κατάφερα και νίκησα τον φόβο. Άφησα στην άκρη τα δικά μου προβλήματα και πήγα σε όλες τις πόλεις τις Ελλάδας για να βοηθήσω τις άλλες γυναίκες. Έχω διαδηλώσει σε κάθε πόλη, έχω μιλήσει για τον ρατσισμό που έχουμε υποστεί, γιατί η κοινωνία δεν το γνώριζε αυτό, είμαι πάρα πολύ περήφανη που με την καμπάνια «Όχι ρατσισμός από την κούνια» τα παιδιά οργανώθηκαν, διεκδίκησαν την ελληνική υπηκοότητα, το πρόβλημα έφτασε στη Βουλή και έκαναν νόμο γι’ αυτά τα παιδιά. • Μακάρι να μπορούσα να γυρίσω τον χρόνο πίσω και να είχα την ελληνική υπηκοότητα όταν ήμουν νέα. Θα ήθελα να είχα μεγαλύτερη ελευθερία, που δεν είχα ποτέ στη ζωή μου, παρόλο που μέσα μου αισθανόμουν πάντα ελεύθερη. Μακάρι να μπορούσα να γίνω πάλι η έφηβη που ήμουν όταν ήρθα στην Ελλάδα και να είχα πάρει τότε την υπηκοότητα. Τώρα που την πήρα δεν άλλαξε τίποτα για μένα. Είναι λίγο σαν όνειρο ακόμα, αλλά δεν έγινε και καμία αλλαγή στη ζωή μου. Έτσι κι αλλιώς ήμουν Ελληνίδα και χωρίς χαρτιά, εσύ επιλέγεις τι είσαι. Είχα ενταχθεί στην ελληνική κοινωνία εδώ και χρόνια. • Έχω έναν γιο που άφησα πίσω όταν έφυγα, σήμερα ζει στην Γκάμπια. Έστειλα το παιδί μου εκεί γιατί δεν μπορούσα να το φέρω στην Ελλάδα, ήμουν παράνομη και δεν γινόταν να το πάρω μαζί μου. Κάθε μέρα που έχω ζήσει αυτό το παιδί μού έδινε κουράγιο, ευχόμουν να μπορούσα να το φέρω να πάει εδώ σχολείο και να σπουδάσει. Έχω πολλά χρόνια να το δω και αυτό που φοβάμαι πιο πολύ αυτήν τη στιγμή είναι μήπως πεθάνω και δεν προλάβω να το ξαναδώ. Τώρα που μπορώ να πάω είναι πολύ δύσκολα τα οικονομικά μου, ίσα που τα βγάζω πέρα. • Μου αρέσει πολύ να πηγαίνω σε διαδηλώσεις, πάρα πολύ, γιατί παλεύω για τα ανθρώπινα δικαιώματα, είτε είναι για μετανάστες είτε για Έλληνες. Μου αρέσει να βγαίνω στον δρόμο, να διεκδικώ. Μου αρέσει επίσης να χορεύω και να κάνω γυμναστική. Μου αρέσει πάρα πολύ η Αθήνα, είναι η καλύτερη πόλη για να ζεις, μου αρέσει εδώ πιο πολύ από την Αγγλία, δεν θα ζούσα εκεί με τίποτα. Μου αρέσει το κλίμα της, μου αρέσουν και οι Έλληνες, δεν είναι τίποτα λιγότερο και τίποτα περισσότερο από τους ανθρώπους του υπόλοιπου κόσμου. Παντού έχει καλούς ανθρώπους και παντού έχει ρατσιστές. • Με ενοχλεί που κάθε κυβέρνηση που βγαίνει έχει τον δικό της νόμο. Κάνουμε τόσους αγώνες και ακυρώνονται σε μία μέρα, όλες οι κυβερνήσεις μάς μπερδεύουν. Δεν υπάρχει κάτι σταθερό που να ισχύει όταν έρχεται ο μετανάστης στην Ελλάδα, φτάνεις στο σημείο να μην ξέρεις τι λέει ο νόμος γιατί ο καθένας που ανεβαίνει στην εξουσία καταργεί και κάτι. • Ονειρεύομαι να έχω την υγεία μου, τώρα που πήρα την ελληνική υπηκοότητα να βοηθήσω όσο περισσότερες γυναίκες, μετανάστριες και πρόσφυγες, μπορώ με τη φωνή μου, γιατί αυτό είναι το όπλο που έχω ‒ τις αόρατες γυναίκες που υποφέρουν, αλλά δεν τους δίνει σημασία κανείς, γιατί είναι πολλά πράγματα που δεν μαθαίνει η κοινωνία. Οι γυναίκες που παλεύουν για τα δικαιώματά τους μου δίνουν μεγάλη δύναμη να συνεχίσω να παλεύω κι εγώ. • Αυτό που με έχει μάθει η ζωή είναι να αγωνίζομαι. Να βγαίνω στον δρόμο και να φωνάζω για να αλλάξουν τα πράγματα. Πώς το λέει το τραγούδι; «Ο δρόμος έχει τη δική του ιστορία…» www.africanwomen.gr Το άρθρο δημοσιεύθηκε στην έντυπη LiFO. Το νέο τεύχος της LiFO δωρεάν στην πόρτα σας με ένα κλικ.","Γεννήθηκα στη Σιέρα Λεόνε, στη Φρίταουν. Ο πατέρας μου ήταν μορφωμένος, είχε πάει στο πανεπιστήμιο εκεί και ήταν υπεύθυνος σε μια φάρμα αγροτικών προϊόντων, η μητέρα μου δεν είχε πάει στο σχολείο. Ήμασταν τέσσερα αδέλφια, εγώ και η αδελφή μου από την ίδια μάνα. Όταν ήμουν μικρή ήθελα να γίνω πολλά πράγματα, αλλά βίωσα τον ρατσισμό από παιδί και η ζωή μου έγινε πολύ δύσκολη, λόγω των καταστάσεων που είχαν δημιουργήσει η Άγγλοι. Έμαθα να μάχομαι από κοριτσάκι. • Το Φρίταουν είχε γίνει αποικία του Βρετανικού Στέμματος από την εποχή του προ-προπάππου μου και η χώρα είχε γίνει βρετανικό προτεκτοράτο.","γιατί αυτό είναι το όπλο που έχω ‒ τις αόρατες γυναίκες που υποφέρουν, αλλά δεν τους δίνει σημασία κανείς, γιατί είναι πολλά πράγματα που δεν μαθαίνει η κοινωνία. Οι γυναίκες που παλεύουν για τα δικαιώματά τους μου δίνουν μεγάλη δύναμη να συνεχίσω να παλεύω κι εγώ. • Αυτό που με έχει μάθει η ζωή είναι να αγωνίζομαι. Να βγαίνω στον δρόμο και να φωνάζω για να αλλάξουν τα πράγματα. Πώς το λέει το τραγούδι; «Ο δρόμος έχει τη δική του ιστορία…» www.africanwomen.gr Το άρθρο δημοσιεύθηκε στην έντυπη LiFO. Το νέο τεύχος της LiFO δωρεάν στην πόρτα σας με ένα κλικ."
"Νέγρος του Μοριά_ Ντυμένος με φουστανέλα στο νέο του video clip _ LiFO.html","Νέγρος του Μοριά: Ντυμένος με φουστανέλα στο νέο του video clip","Το νέο του τραγούδι «Κενοδοξία/Βουλιμία», σε παραγωγή Odydoze, κυκλοφόρησε ο Νέγρος του Μοριά, το οποίο αποκαλεί «τραμπέτικο», καθώς, όπως λέει στο τραγούδι «είναι η συνάντηση του παλιού ήχου με το νέο». Στο βίντεο κλιπ του νέου του τραγουδιού, που περιλαμβάνεται στο νέο του δίσκο, ο Νέγρος του Μοριά εμφανίζεται με παραδοσιακή φουστανέλα, χορεύοντας υπό τους ήχους του κλαρίνου και της τραπ μουσικής. «Απ' την μια είμαι Έλληνας/ Απ' την άλλη ο κομπλεξικός/ Αν βλέπω κάποιους με κοτσίδια ή να λένε «nigga»/ Γίνομαι επικριτικός» αναφέρει στη τελευταία στροφή του τραγουδιού του. Μάλιστα, σε ένα σημείο του video clip ακούγεται το ρεπορτάζ που είχε γίνει από τον τηλεοπτικό σταθμό Star με αφορμή την συμπλήρωση 200 ετών από την ελληνική επανάσταση, συμπεραίνοντας ότι οι νέοι στην Ελλάδα μπερδεύουν τον Κολοκοτρώνη (Γέρο του Μοριά) με τον Νέγρο του Μοριά. «Διακόσια χρόνια συμπληρώνονται φέτος απο την αφετηρία του νέου Ελληνικού έθνους κράτους και η χώρα τιμά την εθνική της παλιγγενεσία. Ωστόσο το θέμα της επανάστασης του 1821 μπερδεύει τους νέους που παρουσιάζουν τον Κολοκοτρώνη ως Νέγρο Του Μοριά και όχι ως Γέρο Του Μοριά» ακούγεται ο δημοσιογράφος. Το τελευταίο άλμπουμ του Νέγρου του Μοριά κυκλοφόρησε πριν ένα μήνα, έχει τίτλο «ΘΡΑCOC» και σύντομα θα γίνει και η επίσημη παρουσίασή του. Ο Νέγρος του Μοριά ή αλλιώς Black Morris είναι παιδί δεύτερης γενιάς μεταναστών με καταγωγή από την Γκάνα και πρωταγωνιστεί στην ελληνική ραπ σκηνή τουλάχιστον τα τελευταία δέκα χρόνια. Πάτερ ἡμῶν ὁ ἐν τοῖς οὐρανοῖς, ήμουνα πολύ θράσυς (θέλει θράσος, Σουρτούκη) Ἁγιασθήτω τὸ ὄνομά σου· ἐλθέτω ἡ βασιλεία σου· Γενηθήτω τὸ θέλημά σου, ὡς ἐν οὐρανῷ καὶ ἐπὶ τῆς γῆς· (Αϊντα) Τὸν ἄρτον ἡμῶν τὸν ἐπιούσιον (πες τα 3x) δὸς ἡμῖν σήμερον· Καὶ ἄφες ἡμῖν τὰ ὀφειλήματα ἡμῶν (Τι έχεις να τους πεις ρε Σουρτούκη) Των έξυπνων και των χαζών (Δόκτορα Νι) ὡς καὶ ἡμεῖς ἀφίεμεν τοῖς ὀφειλέταις ἡμῶν· Καὶ μὴ εἰσενέγκῃς ἡμᾶς εἰς πειρασμόν, ἀλλὰ ῥῦσαι ἡμᾶς ἀπὸ τοῦ πονηροῦ (Yo Ody, they gon' doze off ,of this one) ΑΜΗΝ! Το τραμπετικο… Είναι ένας συνδυασμός του παλιού Ελληνικού ήχου με το σήμερα από τον Λυρικό Ζουλού και τον παραγωγό Odydoze Είμαστε οι πρώτοι τραμπέτες ρε κουφάλες ! ΜΑΝΑ! Μάνα έλα να δεις , το δικό σου το παιδί Με διαόλια έχει μπλεχτεί, μα ο Θεός τον ευλογεί (Πες τα Σουρτούκη να μάθω και 'γω) Θέλω να στρώσω να φύγω μα πίσω με τρώει ο Σατανάς, Μάνα! Πάει να με καταβροχθήσει και με παροτρείνει συχνά Μάνα έλα να δεις , το δικό σου το παιδί Με διαόλια 'χει μπλεχτεί, μα ο Θεός τον ευλογεί Υο! Φέρε να τα πιώ, όλα να τα δοκιμάσω Με τις μαλακίες που πήρα Το κεφάλι μου θα χάσω Φέρε αναπτήρα, μπαμ το σκάω! Φέρε μια μπύρα να πιώ δεν μεθάω Ήρθα για ένα κι ήπια πέντε Τώρα όπου πάτε , σας ακολουθάω Βάλε το μπρος άντε πάμε ξεκίνα Το μάτι στην τσίτα, το σώμα μουδιάζει Ήταν καιρός να βρεθούμε και τώρα που είπα καιρός Εδώ πέφτει χαλάζι Μα ετούτη η σούρα θα φέρει σκοτούρα (Σκοτώνουμε βλάμη τον οργανισμό μας) Δεν σου σηκώνεται βλάμη μου η πούτσα (Φαγώνεσαι βλάμη αν λάστιχο πάθεις) Αλλά κι οι γιατροί έχουν βγάλει αρκετά ναρκωτικά Xanax, Molly, Κορτιζόνη και το Covid δεκαεννιά Λένε το όρκο του Ιπποκράτη, όχι υποκειμενικά Απο κάτω φακελάκι, τρώνε μεροκάματα Άκατα μάκατα σουκουτουμπέ Φάτε και πιέτε μέσα σε τεκέ Η Χώρα μου δεν θα πεθάνει ποτέ Μα ξέχασαν τις παραδόσεις αυτές Το τραμπέτικο Βάλτε το στο τεφτέρι σας γιαρμάδες! Λοιπόν διακόσια χρόνια συμπληρώνονται φέτος απο την αφετηρία του νέου Ελληνικού έθνους Κράτους Και η χώρα τιμά την εθνική της παλιγγενεσία Ωστόσο το θέμα της επανάστασης του 1821 μπερδεύει τους νέους Που παρουσιάζουν τον Κολοκοτρώνη ως Νέγρο Του Μοριά Κι όχι ως Γέρο Του Μοριά Πες τα ρε Ζουλού! Η γενιά μου έχει φάει μάπες , λες κι ήταν οι αντάρτες Έχουν φάει τζουριές και μώλωπες γιατί ήταν μετανάστες Έχουν φάει - την αναμονή για την διαμονή Έχουν φάει - δίχως εξήγηση , την απόρριψη Η Ελλάδα που αγαπάω τρώει τα παιδιά της Στις εισπράξεις , στις συντάξεις, στο τιμόνι, σε απελάσεις Εθυμωσα όταν είδα δε γνωρίζει τα έθιμα της Γιατί έχει φαγωθεί με τις δυτικές να μοιάσει (Είναι sad!) Τώρα έγινα θρασύτατος Μιλάω αισχρά είμαι λαογραφικός Πιστεύω στο Θεό στον έναν παντοκράτορα Που είναι επιβλητικός Απ την μια είμαι Έλληνας Απ την άλλη ο κομπλεξικός Αν βλέπω κάποιους με κοτσίδια ή να λένε «nigga» Γίνομαι επικριτικός Καλλιτέχνες ! Θα σας φάω όλους λάχανο Είμαι παιδί του θεού που θα φάει τα φράγκα του σε ένα μισάωρο Σε μπουκάλια, σε σφηνάκια , σε βενζίνες , σε τσαχπινες, και σε ντρόγκια Μου φάγαν την ενέργεια μου, την προσωπικότητα μου και τα χρόνια ","Το νέο του τραγούδι «Κενοδοξία/Βουλιμία», σε παραγωγή Odydoze, κυκλοφόρησε ο Νέγρος του Μοριά, το οποίο αποκαλεί «τραμπέτικο», καθώς, όπως λέει στο τραγούδι «είναι η συνάντηση του παλιού ήχου με το νέο». Στο βίντεο κλιπ του νέου του τραγουδιού, που περιλαμβάνεται στο νέο του δίσκο, ο Νέγρος του Μοριά εμφανίζεται με παραδοσιακή φουστανέλα, χορεύοντας υπό τους ήχους του κλαρίνου και της τραπ μουσικής. «Απ' την μια είμαι Έλληνας/ Απ' την άλλη ο κομπλεξικός/ Αν βλέπω κάποιους με κοτσίδια ή να λένε «nigga»/ Γίνομαι επικριτικός» αναφέρει στη τελευταία στροφή του τραγουδιού του. Μάλιστα, σε ένα σημείο του video clip ακούγεται το ρεπορτάζ","απελάσεις Εθυμωσα όταν είδα δε γνωρίζει τα έθιμα της Γιατί έχει φαγωθεί με τις δυτικές να μοιάσει (Είναι sad!) Τώρα έγινα θρασύτατος Μιλάω αισχρά είμαι λαογραφικός Πιστεύω στο Θεό στον έναν παντοκράτορα Που είναι επιβλητικός Απ την μια είμαι Έλληνας Απ την άλλη ο κομπλεξικός Αν βλέπω κάποιους με κοτσίδια ή να λένε «nigga» Γίνομαι επικριτικός Καλλιτέχνες ! Θα σας φάω όλους λάχανο Είμαι παιδί του θεού που θα φάει τα φράγκα του σε ένα μισάωρο Σε μπουκάλια, σε σφηνάκια , σε βενζίνες , σε τσαχπινες, και σε ντρόγκια Μου φάγαν την ενέργεια μου, την προσωπικότητα μου και τα χρόνια"
"Ο DJ Kas παντρεύει την afro μουσική με το ελληνικό ραπ _ LiFO.html","Ο DJ Kas παντρεύει την afro μουσική με το ελληνικό ραπ","ΤΟ ΚΟΜΜΑΤΙ «LΕΝΕ» , που κυκλοφόρησε πρόσφατα o DJ Kas, πατάει σε έναν πιο afrobeat ρυθμό και δείχνει μια άλλη πλευρά του ελληνικού χιπ χοπ. Έχει ελληνικό στίχο και είναι ένα πρώτο δείγμα της προσπάθειάς του να παντρέψει την afro μουσική με το ελληνικό ραπ. «Είναι κάτι καινούργιο για εδώ, την Ελλάδα» αναφέρει για το κομμάτι. «Έχει αφρικανικά στοιχεία και είναι σε ελληνικό στίχο, για να το καταλαβαίνουν όλοι. Τον καιρό που το έγραφα, είχα ακούσει διάφορα τραγούδια που δεν μου άρεσαν και τόσο και αποφάσισα να το σχολιάσω μέσω των στίχων. Ως είδος, το afrobeat είναι πιο χορευτικό και πιο μελωδικό. Είναι μουσική που κάνεις για τις γυναίκες περισσότερο, για να χορεύουν ακομπλεξάριστα. Συγκεκριμένα, ασχολήθηκα επειδή είναι αυτό που ακούω περισσότερο αυτήν τη στιγμή. Γενικά, η μουσική που κάνω είναι κυρίως afro και οτιδήποτε έχει να κάνει με αυτήν, δηλαδή afrobeat, afrofusion, afropop κ.λπ. Δεν είναι η πρώτη φορά που χρησιμοποιώ ελληνικό στίχο, αλλά τώρα νομίζω ότι είναι η καλύτερη περίοδος για κάτι ελληνικό σε αυτά τα είδη μουσικής, επειδή τώρα, λόγω της άνθησης του ραπ, ανταποκρίνεται ο κόσμος περισσότερο. Δεν υπάρχει ακόμη afrobeat σκηνή και είναι δύσκολο να υπάρχει, επειδή οι γενιές με αφρικανικό background τώρα μεγαλώνουν και είναι ακόμη σε πολύ μικρή ηλικία. Νομίζω, όμως, ότι σιγά σιγά αυτό θα έρθει και ελπίζω να έχω βοηθήσει αρκετά για να γίνει αυτό». Μεγαλώνοντας στην Κυψέλη και γυρνώντας εκεί τώρα, βλέπω ότι υπάρχουν πολλές αφρικανικές κοινότητες. Όταν εγώ πήγαινα δημοτικό, ήμουν ο μόνος μαύρος, χαίρομαι λοιπόν τώρα που βλέπω παρέες 10 παιδιών να προχωράνε μαζί. Ο DJ Kas (το πραγματικό του όνομα είναι Κωνσταντίνος Κάλαγκμπορ και γεννήθηκε στην Κροατία) έχει καταγωγή από τη Νιγηρία. Στην Ελλάδα ήρθε σε ηλικία 2 ετών και από τότε μένει εδώ. «Οι γονείς μου σπούδαζαν στην Κροατία και κάποια στιγμή αποφάσισαν να έρθουν στην Ελλάδα. Δεν ξέρω τον λόγο, δεν μου τον είπαν ποτέ». Μέχρι την εφηβεία του έμενε στην Κυψέλη και εκεί έκανε τα πρώτα του βήματα στη μουσική και στο DJing. Ένας φίλος του πατέρα του είχε κλαμπ εκεί, αυτός πήγαινε για να κάνει εξάσκηση στα decks και το ένα έφερε το άλλο. DJ Kas - Lene «Η πρώτη μου επαγγελματική δουλειά ως DJ σε μεγάλο κλαμπ ήταν το 2004. Βέβαια και παλιότερα, από το 2001, με θυμάμαι να κάθομαι με τους φίλους μου και να πειραματιζόμαστε με κασέτες, δηλαδή βάζαμε το ένα τραγούδι μετά το άλλο και κάναμε μίξεις με τις κασέτες, αλλά πάντα η μουσική ήταν μέσα στο σπίτι μου – μεγάλωσα σε ένα σπίτι όχι με μουσικούς αλλά με μουσική συνέχεια να παίζει. Είμαι κατά κύριο λόγο DJ, αλλά ασχολούμαι και με την περφόμανς, το rapping, το producing. Το DJing τόσα χρόνια με ταΐζει και μπορώ να πληρώνω όλους τους λογαριασμούς μου. Ζω από αυτό. Είμαι παράλληλα μουσικός παραγωγός στον Music 89.2, έχω μια εκπομπή καθημερινά 10 με 11. Είναι κάτι που έκανα ανέκαθεν και θα συνεχίσω να κάνω. Τώρα απλώς κάνω και ραπ. Δεν θα έλεγα ότι είμαι 100% ράπερ, αλλά είναι κάτι που μπορώ να κάνω, και να τραγουδήσω και να γράψω στίχους. Γενικά ό,τι έχει να κάνει με τη μουσική μού αρέσει να το εξερευνώ και να πειραματίζομαι». Τον ρωτάω πόσο έχει αλλάξει η Κυψέλη από τότε που ήταν παιδί. «Μεγαλώνοντας στην Κυψέλη και γυρνώντας εκεί τώρα, βλέπω ότι υπάρχουν πολλές αφρικανικές κοινότητες, κοινότητες μεταναστών. Όταν εγώ πήγαινα δημοτικό, ήμουν ο μόνος μαύρος, χαίρομαι λοιπόν τώρα που βλέπω παρέες 10 παιδιών να προχωράνε μαζί. Αυτό δεν υπήρχε παλιά και δεν ήταν τόσο εύκολα τα πράγματα». — Ποια είναι η άποψή σου για το σύγχρονο ελληνικό χιπ χοπ; Είμαστε σε μια πάρα πολύ καλή εποχή για το ραπ. Δεν ξέρω αν ο κόσμος το θεωρεί φτηνό πλέον, επειδή αρχίζει να πουλάει πολύ όλο αυτό το lifestyle που σχετίζεται με αυτό, είτε είναι τα τατουάζ είτε τα ρούχα. Πιστεύω ότι θα μείνει για πάρα πολύ καιρό εδώ και θα μείνει και ως πολύτιμο κιόλας. Βλέπεις, βέβαια, κάποιους παλιούς ράπερ που το αντιμετωπίζουν καχύποπτα, επειδή δεν είναι κάτι που μπορούν να κάνουν οι ίδιοι, οπότε προτιμούν να το βρίζουν και να λένε ότι αυτό που κάνουν οι καινούργιοι δεν είναι σωστό. Ωστόσο, δεν πρέπει να ξεχνάμε ότι κι εκείνους, όταν ξεκινούσαν, τους έβριζαν, επομένως είναι κάποιο κόμπλεξ που πρέπει να ξεπεράσουν. Για μένα, είναι μια σκηνή που έχει ποικιλία από ήχους. Μου αρέσουν πολλά πράγματα από αυτά που βγαίνουν. Το σίγουρο είναι ότι θα ήθελα να υπάρχουν περισσότερες γυναίκες. Δεν ξέρω γιατί δεν βλέπουμε πολλές. Υπάρχουν πολλές τραγουδίστριες, ράπερ δεν υπάρχουν. Πιστεύω, όμως, ότι θα δούμε καινούργια πρόσωπα σε λίγο καιρό, που θα μπορέσουν και να χιτάρουν. — Ποια είναι η μεγαλύτερη δυσκολία που αντιμετωπίζει ένας Έλληνας μουσικός κατά την άποψή σου; Σίγουρα υπάρχει μεγάλη δυσκολία όσον αφορά τα δικαιώματα στη μουσική, λόγω της ΑΕΠΙ, η οποία έχει κλείσει και τώρα είναι σε διαπραγματεύσεις να ξανανοίξει, αλλά, εκτός από αυτό, στη φάση του τραπ και του χιπ χοπ τώρα ο ανταγωνισμός είναι μεγαλύτερος, επειδή βρίσκεται σε άνθηση. Η ζωή, όμως, με έχει διδάξει να μην το βάζω ποτέ κάτω. Να κρατηθείς γερά και να πιστεύεις στα όνειρά σου, γιατί άμα δουλέψεις σκληρά, μπορεί να τα πετύχεις. — Πώς αντιμετωπίζεις όσα συμβαίνουν στην Αμερική αυτό το διάστημα και σε σχέση με την εμπειρία σου στην Ελλάδα; Είναι τραγικό να υπάρχει τέτοιος θυμός το 2020, αλλά πιστεύω πως όλα αυτά γίνονται για κάποιον λόγο. Ο ρατσισμός σε κάποιες χώρες είναι έντονος και σε κάποιες άλλες όχι. Σε σχέση με την ελληνική κοινωνία, δεν είναι το ίδιο αυτό που αντιμετωπίζουμε όσοι Αφρικανοί είμαστε εδώ, νομίζω όμως ότι ο ρατσισμός μαύρων-λευκών υπήρχε πάντοτε. Αν κάποιος αντιμετωπίζει κάποιον διαφορετικά λόγω χρώματος, τότε αυτόματα είναι ρατσιστής, και είναι κάτι πολύ λάθος, επειδή εμείς δεν έχουμε μεγαλώσει έτσι. — Τι σημαίνει διαφορετικότητα για σένα; Το να βγαίνεις κάπου και να κάνεις μπαμ στον χώρο και να σε κοιτάνε όλοι. Μου αρέσει αυτό. Επίσης, όταν όλοι πηγαίνουν δεξιά, να πηγαίνεις αριστερά. Αυτό σημαίνει διαφορετικός. Το άρθρο δημοσιεύθηκε στην έντυπη LiFO.  Tο νέο τεύχος της LiFO δωρεάν στην πόρτα σας με ένα κλικ.","ΤΟ ΚΟΜΜΑΤΙ «LΕΝΕ» , που κυκλοφόρησε πρόσφατα o DJ Kas, πατάει σε έναν πιο afrobeat ρυθμό και δείχνει μια άλλη πλευρά του ελληνικού χιπ χοπ. Έχει ελληνικό στίχο και είναι ένα πρώτο δείγμα της προσπάθειάς του να παντρέψει την afro μουσική με το ελληνικό ραπ. «Είναι κάτι καινούργιο για εδώ, την Ελλάδα» αναφέρει για το κομμάτι. «Έχει αφρικανικά στοιχεία και είναι σε ελληνικό στίχο, για να το καταλαβαίνουν όλοι. Τον καιρό που το έγραφα, είχα ακούσει διάφορα τραγούδια που δεν μου άρεσαν και τόσο και αποφάσισα να το σχολιάσω μέσω των στίχων. Ως είδος, το afrobeat είναι πιο χορευτικό και","Σε σχέση με την ελληνική κοινωνία, δεν είναι το ίδιο αυτό που αντιμετωπίζουμε όσοι Αφρικανοί είμαστε εδώ, νομίζω όμως ότι ο ρατσισμός μαύρων-λευκών υπήρχε πάντοτε. Αν κάποιος αντιμετωπίζει κάποιον διαφορετικά λόγω χρώματος, τότε αυτόματα είναι ρατσιστής, και είναι κάτι πολύ λάθος, επειδή εμείς δεν έχουμε μεγαλώσει έτσι. — Τι σημαίνει διαφορετικότητα για σένα; Το να βγαίνεις κάπου και να κάνεις μπαμ στον χώρο και να σε κοιτάνε όλοι. Μου αρέσει αυτό. Επίσης, όταν όλοι πηγαίνουν δεξιά, να πηγαίνεις αριστερά. Αυτό σημαίνει διαφορετικός. Το άρθρο δημοσιεύθηκε στην έντυπη LiFO. Tο νέο τεύχος της LiFO δωρεάν στην πόρτα σας με ένα κλικ."
