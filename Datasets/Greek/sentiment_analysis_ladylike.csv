File Name,Title,Text,First Words,Last Words,Sentiment,Sentiment Score
Η Idra Kayne έκλεισε το καπάκι στον ρατσιστικό βόθρο του Τσιάρτα.html,Η Idra Kayne έκλεισε το καπάκι στον ρατσιστικό βόθρο του Τσιάρτα,"«Θέλω οι Αφροέλληνες να γίνουν μία συνηθισμένη εικόνα παντού»
, είπε η Idra Kayne στο
Κ της Καθημερινής
, σε συνέντευξή της που δημοσιεύτηκε την Παγκόσμια Ημέρα κατά του Ρατσισμού. Το είδε ο Βασίλης Τσιάρτας και εξανέστη. Και κάπως έτσι θυμηθήκαμε γιατί είναι ακόμα απαραίτητη η Παγκόσμια Ημέρα κατά του Ρατσισμού. Οι παραπάνω προτάσεις θα μπορούσαν να είναι όλο μου το κείμενο αλλά θα συνεχίσω. Όχι από ματαιοδοξία, αλλά μόνο και μόνο για να σου αναφέρω όσα έγραψε η Idra Kayne, μετά τη δημοσίευση της συνέντευξής της και μετά το αναμενόμενα άθλιο tweet του υποψηφίου στις επικείμενες εκλογές με το κόμμα των Θάνου Τζήμερου και Φαήλου Κρανιδιώτη.
Κάποιες πληροφορίες γι’ αρχή: Η Idra Kayne είναι μία εκπληκτική τραγουδίστρια και ηθοποιός. Γεννήθηκε στην Ελλάδα και μεγάλωσε στην Κυψέλη μαζί με την Ελληνίδα μαμά της και τον μπαμπά της που κατάγεται από την Αφρική. Είναι μία Αφροελληνίδα που χαράζει τη δική της μεγαλόπρεπη πορεία στον χώρο που έχει επιλέξει, όπως κάνουν τα αδέρφια Αντετοκούνμπο ή ο Εμμανουήλ Καραλής, ή ακόμα και η Μαρίνα Σάττι. Προχωράμε τώρα.
Η Idra Kayne μίλησε για το βίωμά της να μεγαλώνει ως Αφροελληνίδα και να ζει στην Ελλάδα του σήμερα στο Κ της Καθημερινής
και εξέφρασε την ευχή της να γίνουν οι Αφροέλληνες μία συνηθισμένη εικόνα παντού.
Ο Βασίλης Τσιάρτας κάπου θα είδε τον τίτλο της συνέντευξης και είπε να πει την παρόλα του
, επειδή την πιστεύει κι
επειδή εκλογές έρχονται πρέπει να δείξει στους ψηφοφόρους του ότι αυτός δεν μασάει
, λέει τα πράγματα με το όνομά τους.
«Αφροέλληνες δεν υπάρχουν. Λαθροεισβολείς ναι»,
έγραψε σε ένα tweet που όζει ρατσισμό.
Facebook.com/idra.kayne.5
Η Idra Kayne είδε το Tweet και το ανήρτησε σε story της στο Instagram, σχολιάζοντας
«Ενοχλήσαμε το βόθρο».
Και πολλοί της είπαν να μην ασχολείται με τέτοια πράγματα, να πάρει the high road, να δείξει πόσο ανώτερη του Βασίλη Τσιάρτα είναι κλπ κλπ. Αλλά η Idra Kayne δεν ήθελε να το κάνει. Γιατί
η Idra Kayne σε αντίθεση με εμάς τους προνομιούχους που μπορούμε να δηλώνουμε ανώτεροι γιατί ας μην κρυβόμαστε πίσω από το δάχτυλό μας, είμαστε Καυκάσιοι και ρατσισμό δεν βιώσαμε ποτέ στο πετσί μας
, ξέρει πόσο πολύ θα άλλαζε η ζωή αν όλοι όσοι ενοχλούνταν από τον λόγο του Βασίλη Τσιάρτα, ασχολούνταν λίγο παραπάνω, λίγο βαθύτερα, λίγο πιο ουσιαστικά.
«Έχω ακούσει από “τι κάθεσαι εσύ στο τρόλεϊ, σήκω να κάτσουν οι Έλληνες”, μέχρι να με πιάσει μια κυρία στο λεωφορείο, 1
7 χρονών παιδάκι, και να αρχίσει να μου λέει ότι έχουμε έρθει εμείς οι μαύρες και τους κλέβουμε τους άντρες. Και δεν της είπε κανείς τίποτα.
Οι μοναδικές φορές που έχω φοβηθεί είναι όταν είχα πέσει σε συγκεντρώσεις της Χρυσής Αυγής -και είμαι τόσο “τυχερή” που έχω πέσει τρεις φορές»
, έλεγε στην ίδια συνέντευξή της στο Κ η Idra Kayne.
Εμείς που δηλώνουμε ανωτερότητα, ίσως είμαστε εκείνοι που άκουγαν όλα αυτά που άκουγε η ίδια και δεν κάναμε τίποτα. Ο μέσος όρος μεταξύ μας δεν έκανε τίποτα, μέχρι που μια μέρα ξύπνησε και πήρε χαμπάρι ότι οι συμπολίτες του είχαν βάλει στη Βουλή τη Χρυσή Αυγή.
Σε αυτή την τελευταία συνειδητοποίηση αναφέρθηκε και η Idra Kayne στην μακροσκελή της ανάρτηση στο Facebook. Στην ανάγκη της να μιλά για τον ρατσισμό, να τον κατονομάζει, να εκφράζει με φωνή δυνατή ότι υπάρχει και δεν έχουμε ξεμπερδέψει με αυτόν.
«Πρωινό σεντόνι γιατί το έχετε ανάγκη»,
έγραψε η Idra Kayne και ξεκίνησε την εξιστόρηση όσων είχαν συμβεί:
«Δίνω συνέντευξη στην Καθημερινή περί ρατσισμού και προσωπικών μου βιωμάτων, γίνεται έξαλλος ο Τσιάρτας.
Αναδημοσιεύει τη συνέντευξή μου μου με σχόλιο ότι Αφροέλληνες δεν υπάρχουν, μόνο λαθροεισβολείς
και ξεκινάει το πανηγύρι».
«Αρχικά ευχαριστώ από τα βάθη της ψυχής μου τον καθένα ξεχωριστά που μπήκε στη διαδικασία να μου στείλει μήνυμα υποστήριξης και να πάρει θέση απέναντι στον ρατσιστικό οχετό του κυρίου Τσιάρτα.
Όλα καλά μανάρια μου, δε μασάω, μόνο γελάω. Ξέρετε όμως τι δεν θα καταλάβω ποτέ; Τα άτομα που μπήκαν στη διαδικασία να μου πουν να μην ασχολούμαι,
να μη σπαταλάω ενέργεια σε άτομα σαν τον εν λόγω κύριο γιατί του δίνω αξία, να μην “ξεφτιλίζομαι” απαντώντας του και και και. Και η αλήθεια είναι ότι δεν απάντησα ποτέ στον κύριο Τσιάρτα προπσωπικά. Ανέβασα απλά screenshot του δημόσιου και προσβλητικού προς εμένα tweet του. Και ξεκίνησε ο πόλεμος»
, έγραψε στη συνέχεια η Idra Kayne και έπειτα εξήγησε γιατί οφείλουμε να ασχολούμαστε, όπως νιώθει η ίδια ότι οφείλει να κάνει.
«Ακούστε μαναρίνια μου. Αν θέλετε να αλλάξει ποτέ ΚΑΤΙ σε τούτο τον κοσμάκη, δεν θα αλλάξει δείχνοντας “ανωτερότητα” και κρατώντας στάση “απλά απαξιώ”. Αυτό το κάνω στα δεκάδες ρατσιστικά μηνύματα που λαμβάνω στο inbox μου κάθε φορά που θα ΤΟΛΜΗΣΩ να μιλήσω για το ΒΙΩΜΑ μου. Επειδή όμως, καλώς ή κακώς, λόγω επαγγελματικής ιδιότητας έχω βήμα,
ΘΑ ΑΣΧΟΛΟΥΜΑΙ. Όχι μόνο για την παρτάρα μου, αλλά γιατί θέλω δε θέλω, το οφείλω σε αυτούς που μίλησαν πριν από εμένα για εμένα, σε αυτούς που νιώθουν ότι δεν έχουν φωνή,
σε αυτούς που μπορεί στα μούτρα μου να βλέπουν κάτι από εκείνους. Μην ξεχνάμε ότι με την “ανωτερότητα” και το “απλά απαξιώ” μια μέρα ξυπνήσαμε και η Χρυσή Αυγή, τσουπ, ήταν στη Βουλή. Στη Βουλή ρε!»
, έγραψε.
Στην ίδια Βουλή που διεκδικεί να μπει και ο Βασίλης Τσιάρτας, όπως καταλαβαίνεις. Ο ίδιος άνθρωπος που χαρακτηρίζει λαθροεισβολείς τους Αφροέλληνες, τους μετανάστες, τους πρόσφυγες στηρίζοντας ένα αφήγημα που έρχεται να ακουμπήσει στην καρδιά κάθε ρατσιστή εκεί έξω.
Facebook.com/idra.kayne5
«
Ελληνίδα είμαι και ξέρω από τη μέρα που γεννήθηκα ότι ο Έλληνας άμα το πρόβλημα δεν έρθει στην πόρτα του δεν θα ασχοληθεί.
Ε λοιπόν εμένα το πρόβλημα είναι στην πόρτα μου από την ώρα που βγήκα από την κοιλιά της μάνας μου και ΘΑ ΜΙΛΑΩ, ΘΑ ΑΣΧΟΛΟΥΜΑΙ. Κάντε μου τη χάρη και αφήστε τις νουθεσίες. Με αγάπη πάντα γιατί είμαι και ζουζούνα καταβάθος»
, κατέληξε στην ανάρτησή της η Idra Kayne.
Ο ρατσιστικός λόγος του Βασίλη Τσιάρτα είναι πρόβλημα, όχι το γεγονός ότι η Idra Kayne ασχολείται με αυτόν. Ο ρατσιστικός λόγος μπορεί να οδηγήσει σε βία. Μπορεί να συντηρεί και να ενισχύει τα στερεότυπα. Αυτά που όλοι μας θέλουμε να σπάσουμε.
Ε, δεν σπάνε τα στερεότυπα αν απλά πούμε ότι εμείς είμαστε ανώτεροι και κοιτάξουμε από την άλλη. Σπάνε όταν τα αναγνωρίζουμε, τα κατονομάζουμε και τα βγάζουμε στο φως.
Για να μην μπορούν αυτοί που τα ακολουθούν και λένε ότι «ο Τσιάρτας δεν μασάει και τα λέει όπως είναι» να πουν μετά ότι δεν ήξεραν πως χτυπούσαν παλαμάκια στον ρατσισμό, πώς ήταν ρατσιστές κι οι ίδιοι. Να μην ξυπνήσουν μία μέρα και ο κόσμος μας αντί για βήματα μπροστά έχει κάνει 1000 βήματα πίσω.
ΣΧΕΤΙΚΟ ΘΕΜΑ
OPINIONS
Ο Βασίλης Τσιάρτας δεν τραγουδά «και μάνα κι αδερφή μου κι αγάπη εσύ», αλλά το Twitter κελάηδησε","«Θέλω οι Αφροέλληνες να γίνουν μία συνηθισμένη εικόνα παντού» , είπε η Idra Kayne στο Κ της Καθημερινής , σε συνέντευξή της που δημοσιεύτηκε την Παγκόσμια Ημέρα κατά του Ρατσισμού. Το είδε ο Βασίλης Τσιάρτας και εξανέστη. Και κάπως έτσι θυμηθήκαμε γιατί είναι ακόμα απαραίτητη η Παγκόσμια Ημέρα κατά του Ρατσισμού. Οι παραπάνω προτάσεις θα μπορούσαν να είναι όλο μου το κείμενο αλλά θα συνεχίσω. Όχι από ματαιοδοξία, αλλά μόνο και μόνο για να σου αναφέρω όσα έγραψε η Idra Kayne, μετά τη δημοσίευση της συνέντευξής της και μετά το αναμενόμενα άθλιο tweet του υποψηφίου στις επικείμενες εκλογές με το","τα στερεότυπα αν απλά πούμε ότι εμείς είμαστε ανώτεροι και κοιτάξουμε από την άλλη. Σπάνε όταν τα αναγνωρίζουμε, τα κατονομάζουμε και τα βγάζουμε στο φως. Για να μην μπορούν αυτοί που τα ακολουθούν και λένε ότι «ο Τσιάρτας δεν μασάει και τα λέει όπως είναι» να πουν μετά ότι δεν ήξεραν πως χτυπούσαν παλαμάκια στον ρατσισμό, πώς ήταν ρατσιστές κι οι ίδιοι. Να μην ξυπνήσουν μία μέρα και ο κόσμος μας αντί για βήματα μπροστά έχει κάνει 1000 βήματα πίσω. ΣΧΕΤΙΚΟ ΘΕΜΑ OPINIONS Ο Βασίλης Τσιάρτας δεν τραγουδά «και μάνα κι αδερφή μου κι αγάπη εσύ», αλλά το Twitter κελάηδησε",Neutral,0.0
