"File Name","Title","Text","First Words","Last Words"
"Βασίλη Τσιάρτα, η Ίντρα Κέιν δεν μάσα από τον ρατσισμό σου.html","Βασίλη Τσιάρτα, η Ίντρα Κέιν δεν μάσα από τον ρατσισμό σου","Η Ίντρα Κέιν είναι φωνάρα και ηθοποιός και μένει στην Κυψέλη, ο Εμμανουήλ Καραλής είναι 23 ετών και μας κάνει περήφανους κάθε φορά που αγωνίζεται στο άλμα επί κοντώ, τα αδέλφια Αντετοκούνμπο είναι πλέον διάσημα παγκοσμίως. Όπως και η Μαρίνα Σάττι . Το κοινό αυτών των ταλαντούχων Αφροελλήνων είναι ότι αντιμετώπισαν ρατσισμό και ξενοφοβία  μεγαλώνοντας. Κι έμαθαν ότι τα ψυχικά τραύματα επουλώνονται. Έμαθαν, ευτυχώς, να αγνοούν τους ρατσιστές, ομοφοβικούς, ακροδεξιούς, φασίστες, τραμπούκους και να συνεχίζουν να μιλούν, να υπάρχουν, να δημιουργούν, να αγαπιούνται, να επιτυγχάνουν, έμαθαν να ζουν ωραία. Υπάρχουν άνθρωποι εγκλωβισμένοι σε αφηγήματα που δεν ζουν ωραία και που ακόμη και η ίδιας τους η μάνα αποφεύγει. Τυχαία αναφορά. Προχωράμε, ο Βασίλης Τσιάρτας πιστεύει ότι θα είναι καλός στην πολιτική και κατεβαίνει ως υποψήφιος στις επερχόμενες βουλευτικές εκλογές με τον συνδυασμό Εθνική Δημιουργία (του Θάνου Τζήμερου και του Φαήλου Κρανιδιώτη). Ο Βασίλης Τσιάρτας δηλώνει πατριώτης. Και ότι η Ελλάδα ανήκει στους Έλληνες. Ανήκει δηλαδή και στην Ίντρα Κέιν. Που μίλησε στην Καθημερινή και είπε το αυτονόητο, ότι θέλει οι Αφροέλληνες να γίνουν μια συνηθισμένη εικόνα παντού. Τι είπε επίσης στη συνέντευξη; “Έχω ακούσει από «τι κάθεσαι εσύ στο τρόλεϊ, σήκω να κάτσουν οι Έλληνες», μέχρι να με πιάσει μια κυρία στο λεωφορείο, 17 χρονών παιδάκι, και να αρχίσει να μου λέει ότι έχουμε έρθει εμείς οι μαύρες και τους κλέβουμε τους άντρες. Και δεν της είπε κανείς τίποτα”. Η μητέρα της Ίντρα είναι Ελληνίδα. Το αφήνουμε κι αυτό ως πληροφορία πριν παραθέσουμε το tweet του Βασίλη Τσιάρτα που φανερώνει τα πιστεύω του και τη στάση ζωής του: “Αφροέλληνες δεν υπάρχουν. Λαθροεισβολείς ναι”.  Ο ρατσιστικός λόγος μπορεί να οδηγήσει σε βία. Η αφήγηση και η κατασκευή για το μεταναστευτικό και αφετέρου ο τρόπος με τον οποίο νοηματοδοτούν την ταυτότητα των “λαθρομεταναστών” υπονοούν συμφραζόμενα. Ενισχύουν στερεότυπα. Κλιμακώνουν τη ρατσιστική βία. Βέβαια, προεκλογικά για ψηφοθηρία, ο καθένας “παίζει βρώμικα”. Κι όπως λέει και η ίδια η Ίντρα Κέιν (που το Provocateur κάλεσε ως ομιλήτρια στη συζήτηση “Εσύ δεν είσαι σαν τις άλλες” και μίλησε για τον καθημερινό σεξισμό): “ενοχλήσαμε το βόθρο”.","Η Ίντρα Κέιν είναι φωνάρα και ηθοποιός και μένει στην Κυψέλη, ο Εμμανουήλ Καραλής είναι 23 ετών και μας κάνει περήφανους κάθε φορά που αγωνίζεται στο άλμα επί κοντώ, τα αδέλφια Αντετοκούνμπο είναι πλέον διάσημα παγκοσμίως. Όπως και η Μαρίνα Σάττι . Το κοινό αυτών των ταλαντούχων Αφροελλήνων είναι ότι αντιμετώπισαν ρατσισμό και ξενοφοβία μεγαλώνοντας. Κι έμαθαν ότι τα ψυχικά τραύματα επουλώνονται. Έμαθαν, ευτυχώς, να αγνοούν τους ρατσιστές, ομοφοβικούς, ακροδεξιούς, φασίστες, τραμπούκους και να συνεχίζουν να μιλούν, να υπάρχουν, να δημιουργούν, να αγαπιούνται, να επιτυγχάνουν, έμαθαν να ζουν ωραία. Υπάρχουν άνθρωποι εγκλωβισμένοι σε αφηγήματα που δεν ζουν ωραία και που","ως πληροφορία πριν παραθέσουμε το tweet του Βασίλη Τσιάρτα που φανερώνει τα πιστεύω του και τη στάση ζωής του: “Αφροέλληνες δεν υπάρχουν. Λαθροεισβολείς ναι”. Ο ρατσιστικός λόγος μπορεί να οδηγήσει σε βία. Η αφήγηση και η κατασκευή για το μεταναστευτικό και αφετέρου ο τρόπος με τον οποίο νοηματοδοτούν την ταυτότητα των “λαθρομεταναστών” υπονοούν συμφραζόμενα. Ενισχύουν στερεότυπα. Κλιμακώνουν τη ρατσιστική βία. Βέβαια, προεκλογικά για ψηφοθηρία, ο καθένας “παίζει βρώμικα”. Κι όπως λέει και η ίδια η Ίντρα Κέιν (που το Provocateur κάλεσε ως ομιλήτρια στη συζήτηση “Εσύ δεν είσαι σαν τις άλλες” και μίλησε για τον καθημερινό σεξισμό): “ενοχλήσαμε το βόθρο”."
