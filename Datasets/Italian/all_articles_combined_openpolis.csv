"File Name","Title","Text","First Words","Last Words"
"I discorsi d'odio verso migranti e stranieri durante la pandemia - Openpolis.html","I discorsi d’odio verso migranti e stranieri durante la pandemia Hate speech","Già dai primissimi momenti, molte istituzioni internazionali tra cui l’ Ocse hanno evidenziato che la pandemia avrebbe probabilmente avuto un peso asimmetrico su stranieri e immigrati . Queste categorie infatti sono spesso maggiormente esposte a delle vulnerabilità: vivendo spesso in tanti in ambienti stretti e trovandosi mediamente in condizioni economiche svantaggiate, sono state maggiormente esposte al contagio. Ma su queste persone la pandemia ha avuto anche un’altra conseguenza. Come spesso accade di fronte a eventi che sfuggono al controllo umano, si è cercato in loro un capro espiatorio . Molte persone, anche provenienti dal mondo politico, hanno accusato in modo più o meno forte i migranti o anche gli stranieri regolarmente residenti in Italia di costituire un pericolo da un punto di vista epidemiologico. Il covid-19 non è solo una questione di salute ma un virus capace di esacerbare la xenofobia, l’odio, l’esclusione. Questo è avvenuto su più livelli. In primis, i migranti arrivati in Italia sono stati accusati di eludere i controlli e di diffondere il virus, talvolta anzi un virus più grave, perché proveniente da paesi lontani. In altri casi sono state le loro presunte usanze a finire sotto il mirino – gli stranieri in generale sono stati da molti etichettati come refrattari o incapaci di seguire le norme di distanziamento sociale. Infine, le autorità sono state accusate di dedicare loro troppe risorse rispetto ai cittadini italiani. Scarica il pdf in  inglese I migranti sono stati spesso accusati di essere portatori del covid: particolarmente contagiosi o untori di un virus ulteriormente pericoloso perché proveniente da lontano , o ancora indisciplinati rispetto alle regole da seguire per evitarne la diffusione. Molte personalità che hanno avuto in passato responsabilità di primo piano si sono esposte in questi termini. Dal presidente del consiglio in quel momento in carica, Giuseppe Conte, a due ex ministri dell’interno. Sia Conte che l’ex ministro dell’interno Matteo Salvini hanno affermato che per prevenire il contagio era necessario chiudere i porti e, eventualmente, anche facilitare i rimpatri. Mentre l’ex ministro dell’interno del governo Gentiloni Marco Minniti ha evidenziato “un’evidente correlazione tra immigrazione e covid”. Come riporta Amnesty international nel report “Barometro dell’odio: intolleranza pandemica”, l’odio verso i migranti è talvolta diventato anche un modo per attaccare bersagli politici. Sono i migranti e i rifugiati, infatti, l’untore prediletto degli hater online, facilitati, quando puntano il dito, dal fatto che il loro bersaglio non abbia una voce per difendersi. Non troppo di rado, sono incitati dai politici: alla presunta colpa dei migranti, gli utenti affiancano così l’accusa verso coloro che ne consentono l’arrivo e si chiede di mettere fine agli ingressi. È questo il caso ad esempio della senatrice Daniela Santanchè che ha accusato Conte di aver prima rinchiuso gli italiani dentro casa e poi di non aver fatto nulla per gestire il problema dei focolai nei centri di accoglienza e ha criticato il governo di aver lasciato “gli immigrati liberi di sbarcare e dileguarsi” costringendo invece i cittadini italiani a casa in quarantena. A fronte di tutte queste preoccupazioni verso i nuovi arrivati però, i dati raccolti nel periodo del primo lockdown (1 febbraio-12 giugno 2020) nei centri di accoglienza per migranti mostrano una realtà del tutto diversa . Pur trattandosi di uno dei periodi più critici della pandemia. Indagine nazionale Covid-19 nelle strutture del sistema di accoglienza per migranti Vai . Innanzitutto, l’incidenza cumulativa dei casi nel periodo in cui è stato fatto circolare il questionario (11 maggio-12 giugno) è stata pressoché identica a quella rilevata presso la popolazione italiana . 400,68 i casi ogni 100mila ospiti nei centri di accoglienza (11 maggio-12 giugno 2020). Per quanto riguarda la popolazione italiana totale, questo dato è infatti appena inferiore (396,21). La maggior parte dei contagi sono stati registrati nei centri di accoglienza situati nel nord Italia.  Come rilevato dall’indagine dell’istituto nazionale per la promozione della salute delle popolazioni migranti e per il contrasto delle malattie della povertà (Inmp), la maggior parte dei casi di contagio si sono verificati nel nord della penisola . In linea con la popolazione generale. Anche se è importante in questo senso considerare che la partecipazione delle strutture di accoglienza all’indagine è stata lievemente maggiore al nord (75,3%) rispetto al centro (72,5%) e al sud (70,1%). L’indagine è stata condotta in un periodo che va dall’11 maggio 2020 al 12 giugno 2020 e i risultati sono riferiti a 5.038 strutture di accoglienza sulle 6.837 censite dal ministero dell’interno, con una copertura pari al 73,7%. La copertura stimata rispetto al numero degli ospiti presenti è stata di circa il 70%, considerando che, secondo i dati del ministero dell’interno, il numero complessivo di persone ospitate nel sistema di accoglienza al 31 maggio 2020 era pari a 85.730. Sono considerati tutti i centri di accoglienza (Cas, Siproimi, Cpa e Cpr). FONTE: elaborazione openpolis su dati Inmp e Nihmp (ultimo aggiornamento: lunedì 9 Maggio 2022) Incorpora grafico A riportare più casi di Covid-19 nel periodo analizzato sono stati il Piemonte e la Lombardia (entrambe con 61 contagi), seguite da altre regioni settentrionali (Trentino-Alto Adige, Veneto e Emilia-Romagna). Mentre in 12 regioni in questo lasso di tempo non è stato rilevato nessun caso. Il numero di positivi in rapporto al totale degli ospiti si attesta comunque su cifre inferiori all'1% in tutte le regioni tranne che in Trentino (4,1%) e in Piemonte (1%) . A livello nazionale, è stato pari allo 0,38%. 0,8% casi confermati sul totale degli ospiti dei centri di accoglienza situati al nord (maggio-giugno 2020). Nel nord della penisola risulta anche leggermente più elevato l' indice di saturazione delle strutture , con cui l'Inmp indica il rapporto tra il numero di ospiti e la capienza dei centri. Dove i centri risultavano più affollati (86,3% al nord, contro l'84,2% del centro e il 67,2% del sud) e dove il virus circolava maggiormente, si sono quindi verificati più contagi anche tra i migranti. Già al suo esordio, la pandemia è stata percepita in maniera xenofoba. Essendo un virus riscontrato per la prima volta in Cina , la sua diffusione nel resto del mondo ha causato, in un primo momento, numerosi episodi di razzismo nei confronti dei residenti di nazionalità cinese. Secondo cronache di ordinario razzismo , tra il 20 gennaio e l'8 marzo del 2020 sono stati 61 gli episodi razzisti perpetrati in Italia ai danni di cittadini cinesi . Insulti, discriminazioni, attacchi incendiari e aggressioni, anche molto violenti. Inizialmente il capro espiatorio erano i cinesi, poi la diffidenza si è estesa a tutti gli stranieri.  Si tratta di un fenomeno che ha dovuto ridimensionarsi nel tempo, non appena la pandemia ha manifestato chiaramente il suo carattere globale, e per gli italiani in maniera particolare quando sono stati loro a subire episodi xenofobi altrove. Ma un fatto è rimasto costante: gli stranieri, non più solo cinesi ma di ogni provenienza, sono stati considerati maggiormente contagiosi, o incapaci di attenersi alle regole per il contenimento del virus. Anche in questo caso però i dati a riguardo, messi a disposizione dalla fondazione Ismu , ci mostrano una realtà del tutto differente. 1,2 contagi ogni 1.000 residenti di nazionalità straniera, secondo i dati Ismu. Parliamo di 6.395 casi registrati tra il 1 gennaio 2019 e il 22 aprile 2020. Per quanto riguarda la popolazione residente di nazionalità italiana invece i casi in questo stesso lasso di tempo sono stati 117.809, ovvero 2,1 ogni 1.000 residenti . Un dato quindi superiore rispetto a quello registrato dai cittadini stranieri. Sono considerati i residenti al 1 gennaio 2019 e i casi di Covid notificati all’Iss fino al 22 aprile 2020. I dati mettono a confronto da un lato il numero di contagiati ogni 1.000 residenti e dall’altro la quota di persone di quella stessa nazionalità che risiedono in Lombardia. FONTE: elaborazione openpolis su dati Ismu (ultimo aggiornamento: lunedì 9 Maggio 2022) Incorpora grafico Tra i gruppi analizzati dall'Ismu, il numero più elevato di casi è stato registrato dalla comunità peruviana (8,1 contagi ogni 1.000 residenti) e da quella proveniente dall'Ecuador (4,2 casi). È comunque interessante evidenziare che le prime tre nazionalità per numero di contagi (Perù, Ecuador e Egitto) sono anche quelle con le più elevate quote di residenti in Lombardia , la regione maggiormente colpita dalla pandemia nel 2020. Circa la metà di peruviani e ecuadoriani infatti risiede in Lombardia, come quasi il 68% degli egiziani. I cittadini stranieri residenti in Italia non sono stati contagiati più degli italiani, anzi in proporzione lo sono stati meno. E le differenze tra nazionalità più o meno colpite rispecchiano, come nel caso dei cittadini italiani, la loro localizzazione geografica. Eppure, come abbiamo visto, in molti si sono scagliati contro migranti e stranieri, ritenendoli sproporzionatamente responsabili della diffusione del virus. Stella Egidi , coordinatrice medica in Medici senza frontiere Italia , ha risposto ad alcune nostre domande sulla portata di questo fenomeno per i migranti che sono arrivati nel nostro paese durante la pandemia, e l'impatto che ha avuto su di loro. Leggi Centri d'Italia, l'emergenza che non c'è . All’inizio della pandemia siamo intervenuti per fronteggiare l’emergenza, anche a favore dei migranti e in centri di accoglienza. Per esempio a Palermo, dove operiamo anche in via ordinaria. Abbiamo pertanto una esperienza sufficientemente lunga per dire che nell’approccio alla questione è sostanzialmente cambiato poco. Non lo affermiamo solo noi, ma anche le altre organizzazioni che partecipano ai Tavoli asilo e immigrazione e salute. Con loro è stato possibile un monitoraggio di differenti aspetti dell’epidemia, e del suo impatto sulla popolazione ospitata nei centri. L’atteggiamento generale è quello di additare spesso i migranti come responsabili della circolazione del virus, e quindi adottare politiche che tutelino più la popolazione residente che gli accolti. Questo però avviene in assenza di evidenze scientifiche. Nei primi mesi dell’emergenza l’Istituto superiore di sanità ha rilevato che la popolazione migrante vive un rischio maggiore di subire l’impatto della pandemia, dal punto di vista della salute, ma anche delle sue conseguenze economico-sociali. Tuttavia sugli sbarchi – l’ambito che tradizionalmente porta all’idea dei migranti responsabili del contagio – i dati pubblici sono pochi, e quelli che ci sono dimostrano che i nuovi arrivi abbiano contribuito per meno del 2% dei casi totali. A livello istituzionale è stato fatto un lavoro pregevole da parte dell’Istituto nazionale per la promozione della salute nelle popolazioni migranti (Inmp), che ha fornito indicazioni di massima su come gestire l’epidemia dal punto di vista della prevenzione, del testing e del tracciamento. Il limite è aver dato indicazioni generali che hanno lasciato agli enti gestori dei centri la grande responsabilità di dover trovare un modo per applicare le linee guida in modo coerente ed efficace, a causa anche dei limiti logistici che hanno le strutture. Ci sono aspetti discriminatori nel modo in cui viene affrontata la quarantena. Laddove può essere comprensibile la necessità di una quarantena all’ingresso, a maggior tutela della salute collettiva, questo per i migranti a volte comporta una lesione forte di alcuni diritti individuali. Per esempio la quarantena può comportare una serie di ritardi per l’accesso alle procedure di accoglienza e alla domanda per la richiesta di asilo. Persino lo stesso periodo di quarantena può rappresentare un rischio per la salute individuale, perché strutture come hotspot o centri quarantena hanno spesso limiti strutturali storici, e sono chiaramente inadatti a garantire la tutela della salute individuale. Questo può far sì che la quarantena stessa, se effettuata in gruppo, possa rappresentare un momento di rischio ed esposizione al contagio. È quanto abbiamo osservato la scorsa estate, sia a Lampedusa che nel territorio agrigentino, dove siamo intervenuti. Per i nuovi arrivati si adotta un atteggiamento più cautelativo rispetto a chi già si trova sul territorio italiano. Appare un po’ incoerente l’approccio nella pandemia che si ha tra migranti appena arrivati e quelli già presenti in Italia. Mi riferisco, per esempio, all’accesso alla vaccinazione. Nonostante ci siano molti apprezzabili tentativi di facilitare l’accesso alla vaccinazione da parte di alcune istituzioni locali, questo processo continua a essere estremamente complesso e difficile. Ci sono insomma due pesi e due misure: si adotta un approccio cautelativo e iper prudente al momento dell’arrivo, pensando che chissà quale focolaio epidemico possa essere prodotto da chi sbarca. Non si adotta, invece, la stessa attenzione e tutela rispetto ai migranti che sono presenti sul territorio, anzi. Da sempre Medici senza frontiere si è espressa con un giudizio negativo di principio sulle navi quarantena, insieme a tante altre organizzazioni. Ancora una volta ci sembra essere un tentativo, peraltro anti-economico, di esternalizzare e allontanare il problema, di rimuoverlo agli occhi dell’opinione pubblica senza che se ne abbiano reali benefici. È molto probabile che lo stesso tipo di servizio si potesse realizzare in altri tipi di centro, ma discutere di questo non spetta a me. Nonostante si debba riconoscere che viene garantita una serie di servizi (assistenza sanitaria e psicologica, servizi di mediazione culturale, etc.), riteniamo che le navi quarantena non siano adatte, soprattutto per alcune categorie di persone con fragilità. Parlo di chi è vulnerabile dal punto di vista fisico o psicologico, come i minori non accompagnati o le donne in gravidanza. Ma anche delle persone con disagi psichici, sopravvissute ai naufragi o ad altri eventi traumatici purtroppo frequenti in mare. Per questi ultimi, si dovrebbe evitare la ri-traumatizzazione che avviene quando si scende da un’imbarcazione e subito dopo si risale su un’altra, che può rievocare eventi spiacevoli. Però voglio sottolineare che molte persone riconosciute come vulnerabili (e quindi non inviate a bordo delle navi quarantena) subiscono lo stesso processo anche nei centri quarantena sulla terraferma. Questi sono altrettanto ri-traumatizzanti, perché nati in maniera emergenziale e senza servizi adeguati, da bandi che spesso non esplicitano servizi specifici da includere, sorti un po’ alla rinfusa da precedenti Cas, per esempio. Ci sono dunque limiti strutturali che spesso sono uguali, se non peggiori, a quelli delle navi quarantena. Sulla necessità di migliorare queste strutture è necessario fare pressione sulle istituzioni. Notevole, perché come dicevo c’è un rischio per la salute individuale nella permanenza all’interno di centri di grandi dimensioni, affollati e carenti rispetto alla separazione tra gli individui, che può non essere garantita. La pandemia ha portato alla luce problematiche storiche legate al sistema dell’accoglienza, che da sempre abbiamo lamentato. Perché questi stessi limiti nelle condizioni di vita che oggi vediamo per il Covid, li riconoscevamo anche quando ci siamo occupati di altre condizioni , come la turbercolosi, che vengono favorite da condizioni di vita precarie e di sovraffollamento. La pandemia da Covid-19 conferma una condanna generale a questo tipo di accoglienza, istituita non a tutela delle persone ma per farne una gestione assolutamente approssimativa ed emergenziale. Non più giustificabile dopo decenni di gestione del fenomeno.   Il sostegno della Commissione europea alla produzione di questa pubblicazione non costituisce un'approvazione del contenuto, che riflette esclusivamente il punto di vista degli autori, e la Commissione non può essere ritenuta responsabile per l'uso che può essere fatto delle informazioni ivi contenute.  Foto: Javad Esmaeili - licenza","Già dai primissimi momenti, molte istituzioni internazionali tra cui l’ Ocse hanno evidenziato che la pandemia avrebbe probabilmente avuto un peso asimmetrico su stranieri e immigrati . Queste categorie infatti sono spesso maggiormente esposte a delle vulnerabilità: vivendo spesso in tanti in ambienti stretti e trovandosi mediamente in condizioni economiche svantaggiate, sono state maggiormente esposte al contagio. Ma su queste persone la pandemia ha avuto anche un’altra conseguenza. Come spesso accade di fronte a eventi che sfuggono al controllo umano, si è cercato in loro un capro espiatorio . Molte persone, anche provenienti dal mondo politico, hanno accusato in modo","condizioni , come la turbercolosi, che vengono favorite da condizioni di vita precarie e di sovraffollamento. La pandemia da Covid-19 conferma una condanna generale a questo tipo di accoglienza, istituita non a tutela delle persone ma per farne una gestione assolutamente approssimativa ed emergenziale. Non più giustificabile dopo decenni di gestione del fenomeno. Il sostegno della Commissione europea alla produzione di questa pubblicazione non costituisce un'approvazione del contenuto, che riflette esclusivamente il punto di vista degli autori, e la Commissione non può essere ritenuta responsabile per l'uso che può essere fatto delle informazioni ivi contenute. Foto: Javad Esmaeili - licenza"
"La strumentalizzazione del rapporto tra criminalità e migranti - Openpolis.html","La strumentalizzazione del rapporto tra criminalità e migranti Hate speech","Spesso nell’arena pubblica viene delineata un’ associazione diretta tra immigrazione e criminalità . Come riportato nel dossier Idos del 2020, anche a parità di reati, quelli commessi dagli stranieri generano solitamente più paura, diffidenza e risentimento. Da una parte c’è l’ inferiorizzazione dello straniero, dall’altra la sua demonizzazione . Una narrativa che viene poi strumentalmente manipolata dai media e dai politici, per raccogliere consensi. Il dato sulla presenza degli stranieri nelle carceri deve essere contestualizzato.  A una prima lettura, effettivamente la quota di stranieri sul totale dei detenuti nelle carceri italiane ed europee eccede la quota di stranieri sulla popolazione totale. Questo dato va però letto in maniera critica, tramite una serie di correttivi. In primis, bisogna considerare che le condizioni socio-economiche in cui versano i cittadini stranieri sono mediamente inferiori rispetto a quelle degli autoctoni. E il disagio socio-economico è strettamente legato alla criminalità. In secondo luogo, c’è la questione dell’ irregolarità , una condizione che costringe le persone all’illegalità e quindi inevitabilmente al crimine – e che infatti caratterizza la maggior parte degli stranieri che commettono reati. Infine, un elemento rilevante è la tipologia di reato commesso, che ha caratteristiche differenti tra gli stranieri rispetto agli autoctoni – di solito parliamo di crimini minori, puniti tramite pene di durata inferiore. Scarica il pdf in inglese Una prima questione da notare è che, nonostante la tendenza a criminalizzare i migranti, analizzando i dati vediamo che in Europa le società non sono diventate meno sicure a fronte a fronte dell’aumento della componente straniera della popolazione , e in particolar modo di una parte di questa (i richiedenti asilo), strutturalmente più esposta a una potenziale condizione di irregolarità. I dati sono riferiti esclusivamente alle prime domande di asilo e non alle successive, incluse le persone che, secondo il trattato di Dublino, faranno poi domanda di protezione in un altro stato dell’Unione. FONTE: elaborazione openpolis su dati Eurostat (ultimo aggiornamento: giovedì 26 Maggio 2022) Incorpora grafico Nei grandi paesi europei (Germania, Francia, Italia e Spagna), nel 2021 il numero di richiedenti asilo è stato decisamente più elevato di quello registrato nel 2012. Nel caso di Francia e Germania, parliamo di un dato doppio, nel caso dell'Italia triplo. Per quanto riguarda la Spagna addirittura la cifra è oltre 20 volte quella del 2012. Si tratta di un incremento che ha avuto un andamento irregolare negli anni . In tutti questi paesi ma soprattutto in Germania , negli anni tra il 2014 e il 2017, in corrispondenza della cosiddetta ""crisi dei rifugiati"", c'è stato un picco negli arrivi. In Germania sono arrivati a 745mila nel 2016, in Italia a circa 129mila nel 2017, e in seguito la cifra è calata, per poi registrare un lieve aumento tra il 2020 e il 2021. Fatta eccezione per questa irregolarità, l'andamento generale è stato verso un progressivo aumento del numero dei richiedenti asilo . Parallelamente tuttavia non si è registrato nessun aumento della criminalità nei paesi analizzati, con l'eccezione della Spagna. È indicato il numero di persone condannate in Italia, Spagna, Germania e Francia, di tutte le nazionalità. Non sono disponibili i dati del 2019 per Francia e Italia. FONTE: elaborazione openpolis su dati Eurostat (ultimo aggiornamento: giovedì 26 Maggio 2022) Incorpora grafico Solo in Spagna tra il 2010 e il 2018 (ultimo anno per cui sono disponibili i dati di tutti i paesi) si è registrato un aumento nel numero di condannati (+20,9%), passato da circa 25mila a 30mila. In Germania, Francia e Italia si è invece assistito a una contrazione, particolarmente significativa in Francia (-32,4%). -15,1% il numero di persone condannate in Italia tra 2010 e 2018. Questi dati ci mostrano che, a fronte di un aumento della componente straniera della popolazione, le società europee non sono diventate meno sicure. Anzi, complessivamente la criminalità ha registrato una lieve riduzione. Mediamente, il tasso di delittuosità risulta più elevato tra gli stranieri piuttosto che tra i cittadini autoctoni , ma questa affermazione necessita di una serie di specificazioni. In primo luogo, come accennato, un aspetto fondamentale della criminalità è che spesso essa è determinata dal disagio socio-economico . Si tratta di una dimensione che bisogna considerare quando si parla di criminalità straniera, perché ad oggi in Europa i cittadini stranieri sono significativamente più esposti alla povertà rispetto agli autoctoni. Con “a rischio povertà o esclusione sociale” Eurostat indica le persone con un reddito inferiore al 60% del reddito mediano (a rischio povertà), in condizioni di grave deprivazione materiale o sociale (un indicatore articolato che misura la capacità di una persona di permettersi alcune cose non essenziali alla sopravvivenza ma necessarie per condurre una vita minimamente dignitosa) e che vivono in nuclei familiari in cui l’intensità lavorativa è molto bassa. I dati sono riferiti esclusivamente alla popolazione maggiorenne e, nel caso degli stranieri, tengono conto soltanto della popolazione regolarmente residente (escludendo quindi le persone sprovviste di permesso di soggiorno). Non sono disponibili i dati della Romania. FONTE: elaborazione openpolis su dati Eurostat (ultimo aggiornamento: martedì 24 Maggio 2022) Incorpora grafico Fatta eccezione per 3 stati, caratterizzati peraltro da una bassa percentuale di residenti stranieri (Bulgaria, Ungheria e Repubblica Ceca), in tutta l'Unione europea gli stranieri risultano più esposti alla povertà e all'esclusione sociale. Le quote più elevate le registrano i paesi dell' Europa meridionale (Spagna, Grecia e Italia), mentre quelle più basse si riscontrano in alcuni paesi dell'Europa orientale. 54% degli stranieri residenti in Spagna sono a rischio povertà ed esclusione sociale (2020). Ma la forbice più ampia rispetto ai residenti autoctoni, oltre alla Spagna, si riscontra anche in Svezia e in Francia . In Svezia, in particolare, quasi il 44% degli stranieri è a rischio, una cifra che scende al 14% nel caso dei cittadini svedesi. Una situazione analoga è quella francese, dove questo stesso dato si attesta rispettivamente al 44% e al 15%. Come accennato, sappiamo anche che nella maggior parte dei casi a commettere crimini sono stranieri irregolari, ovvero persone presenti in Italia ma sprovviste di permesso di soggiorno. Vai al glossario Che cosa si intende per migranti, regolari, richiedenti asilo o rifugiati . A commettere crimini sono perlopiù gli stranieri irregolari, costretti a vivere nell'illegalità.  Come riporta Idos, il ministero dell'interno nel 2017 ha stimato che il 67,5% dei casi coinvolgono persone presenti irregolarmente sul territorio italiano - più di due su tre. In merito a questo dato è importante sottolineare che le persone irregolari sono molto più esposte alla criminalità, perché vivendo nell'illegalità sono impossibilitate a trovare un impiego regolare o ad accedere a misure di assistenza - una serie di fattori che fanno sì che la delittuosità sia più diffusa. Secondo uno studio del 2016, se consideriamo soltanto gli stranieri regolari il tasso di delittuosità sarebbe invece analogo a quello degli italiani . Generalmente comunque vale la pena notare che gli stranieri, regolari e non, commettono crimini differenti rispetto a quelli che commettono gli italiani. Parliamo perlopiù di crimini considerati meno gravi, e questo è rispecchiato nella durata della pena. I dati sono aggiornati al 31 dicembre 2020 e sono riferiti ai detenuti presenti per pena residua, in numeri assoluti. Tra gli stranieri sono considerati solo quelli regolarmente residenti in Italia, quindi sono esclusi gli irregolari. FONTE: elaborazione openpolis su dati Antigone e Dap (ultimo aggiornamento: martedì 24 Maggio 2022) Incorpora grafico Come mostrano i dati Antigone, la forbice tra detenuti stranieri e italiani aumenta all'aumentare della pena. I primi costituiscono quasi la metà di tutti i detenuti che scontano pene inferiori a 1 anno, ma appena il 12% di quelle superiori ai 20 anni. Una cifra che scende ulteriormente nel caso della pena più grave, l'ergastolo. 6% dei condannati all'ergastolo in Italia sono di nazionalità straniera, secondo Antigone (2020). A questo si aggiunge, come sottolinea il dossier Idos, che gli stranieri compiono più spesso reati ""all'aperto"" , per strada, dove sono più facilmente individuabili. Inoltre, sul numero di detenuti pesa anche il fatto che, da un punto di vista giuridico, gli stranieri risultano svantaggiati rispetto agli italiani. Solitamente, come sottolinea lo studio sopracitato, hanno più difficoltà ad accedere alle misure alternative al carcere , come la detenzione domiciliare, l'affidamento in prova e il regime di semilibertà. Oltre al fatto che statisticamente la popolazione straniera risulta più esposta al crimine perché solitamente caratterizzata da una prevalenza di giovani maschi, spesso senza famiglia : caratteristiche che in tutte le nazionalità risultano correlate con una maggiore delittuosità. Ci sono quindi una serie di ragioni che ci fanno capire che relazione tra immigrazione e criminalità è molto complessa. Eppure i media e i politici spesso la dipingono con toni semplicistici. Per capire perché questo avviene e attraverso quali espedienti, abbiamo posto alcune domande a Marcello Maneri , professore di sociologia dei processi culturali e comunicativi all'università di Milano-Bicocca. Il collegamento non ha mai a che vedere con i numeri reali: né con la quantità di migranti né con la quantità di reati e così via, perché i problemi sociali fanno carriera secondo logiche che non hanno a che vedere con l’oggettività del problema stesso, ma perché ci sono persone che li portano avanti. Nel caso specifico dell’Italia, non c’è una relazione (ma non c’è mai, in generale) tra il numero di reati e la reazione sociale. L’apparizione di un nuovo problema nell’arena pubblica, paradossalmente, può avvenire in assenza totale del fenomeno stesso, o più spesso attirando l’attenzione su certi comportamenti a scapito di altri altrettanto problematici. In Italia la criminalizzazione dei migranti è avvenuta giocando sulla paura, mettendo in risalto il tema dell’insicurezza, inteso esclusivamente nei termini della possibilità di essere vittimizzati da persone di origine straniera (dove insicurezza e immigrazione vengono usati come sinonimi). Alcune persone hanno tratto profitto e seguito elettorale dal fatto di essere riuscite ad accreditare questo come un problema sociale saliente, a volte addirittura il più importante, come è successo nelle campagne elettorali del 2008 e del 2018, quando le elezioni sono state vinte esattamente su quel tema. Questi sono i fattori che portano a certe definizioni di problemi sociali e alla loro salienza nell’arena pubblica. Se poi dall’altra parte ci sono delle controparti politiche che non sono abbastanza vigorose nel contrapporre un discorso alternativo (il che è successo in tutta Europa), allora la definizione del problema sociale diventa facilmente quella egemonica, data per scontata da tutti. Ci sono dei cicli di criminalizzazione che sono avvenuti, normalmente quando il centrosinistra era al governo o appena il centrodestra aveva vinto le elezioni. Il centrodestra accusa il centrosinistra di essere buonista, di essere tollerante se non complice, addirittura ispiratore dei crimini degli immigrati, e quando è al governo deve far vedere di usare il pugno di ferro e di fornire soluzioni. Con i governi tecnici non si è potuto fare questo gioco e il tema è stato meno al centro dell’attenzione. Ma anche quando non è al centro dell’attenzione non è che lo straniero non sia facilmente criminalizzato. Questo ha a che fare con tante altre dinamiche, un po’ il fatto che è un tema che fa gioco alla destra e rispetto al quale il centrosinistra si sente perdente. Poi si può fare una distinzione tra categorie marcate e non marcate. Prima che ci fosse un’immigrazione straniera in Italia e che ci fosse una consapevolezza del fenomeno, negli anni ‘80, nei giornali italiani si trovavano molti articoli come ""delitto d’onore: meridionale spara a moglie e figli”, oppure su furti e truffe, si citava spesso la provenienza meridionale, anche se la maggior parte dei reati li commettevano i settentrionali. Ma questo non si diceva, non veniva reso saliente. Lo stesso vale adesso per gli stranieri. Non si dice “italiano uccide, italiano spara, italiano ruba”, non viene evidenziato, reso saliente e memorizzato, perché la categoria “italiano” (e prima “settentrionale”) non è marcata. Questa domanda può essere interpretata in vari modi. Con “stranieri” si può intendere funzionari di compagnie finanziarie, i cosiddetti  expats, insomma gli immigrati ricchi, o anche i turisti. Ma forse la risposta è la stessa in tutti questi casi. Nel razzismo nei confronti degli immigrati c’è una fortissima componente che non ha tanto a che vedere con la loro diversità oggettiva, cioè il fatto di non essere italiani, anche se questa ovviamente rientra nella rappresentazione, nei discorsi sull’identità, sulla minaccia culturale ecc. Quello che è un elemento molto importante anche se spesso trascurato è la paura dei poveri o lo stigma verso i poveri. Molte rappresentazioni dei migranti in Italia sono simili a quelle della prima metà dell'ottocento di fronte al fenomeno dell’inurbamento per esempio a Parigi: i miserabili di Hugo venivano descritti con modalità molto simili. C’è in un certo senso la tendenza, in società fortemente inegualitarie, ad aver paura di chi è stato più deprivato e potrebbe avere dei comportamenti reattivi che potrebbero indurlo a contestare questa sua posizione subordinata. Spesso la tendenza è quella di naturalizzare la subordinazione. In secondo luogo c’è la tendenza a naturalizzare questo stato di subordinazione, quindi a descriverlo non come esito di rapporti sociali di sfruttamento e discriminazione, di mancanza di diritti, ma come la natura stessa di queste persone. I meridionali venivano descritti come pigri, oziosi, e spesso sono rappresentati così anche gli stranieri. In generale c’è un’attenzione molto forte verso i crimini commessi dalle persone più umili e una certa sbadataggine verso quelli, anche sistemici, compiuti da ricchi. Certo se hanno uno status di celebrità se ne parla, fanno notizia. In generale, però, lo sguardo dei mezzi di informazione e del mondo politico è quello di certi ceti sociali. Giornalisti e politici non vengono da ceti umili. Quindi guardano ai più umili con paura, diffidenza e difficoltà di comprensione. Innanzitutto con il concetto di criminalizzazione parliamo di un fenomeno ancora più ampio, che vuol dire costruire legislativamente e normativamente con delle pratiche istituzionali alcuni soggetti come potenzialmente criminali. Nel momento in cui si illegalizzano le migrazioni, si stanno già producendo dei criminali - perché le persone continueranno a scappare dalle violenze. Questo già fa parte del processo di criminalizzazione. Ma se per criminalizzazione intendiamo semplicemente la rappresentazione di questi soggetti come criminali, il discorso che lega criminalità e immigrazione, allora va detto che in primo luogo non ci sono ricerche strettamente comparative o almeno io non ne ho trovate che ci permettano di dire esattamente quali sono le differenze sulla base di dati rigorosi. Ma c’è un’abbondante letteratura, anche se non comparativa, che ci spinge a credere che i vari paesi abbiano attraversato varie fasi in momenti diversi. L’Italia è stato un paese che negli anni 90, nella seconda metà degli anni 2000 e alla fine del decennio successivo ha attraversato delle virulente e violente campagne di criminalizzazione dei migranti, più di altri paesi. In altri momenti non c’è invece stata tutta questa differenza, ad esempio nel caso dei famosi stupri di Colonia (un milionesimo degli stupri che avvengono in Europa), di cui tutti sanno qualcosa. Era un momento in cui in Germania si rappresentavano i flussi migratori come “crisi dei rifugiati”, espressione che non si è usata nel caso dell’Ucraina, dove in due settimane sono arrivate più persone che in un anno di crisi di rifugiati. C’era un contesto di forte tensione politica e sociale, molto costruita. Sono dinamiche presenti in tutti i paesi ma con periodizzazioni diverse e a volte anche con configurazioni diverse. Nel Regno Unito ad esempio il discorso criminalizzante è ancora più acceso e violento quando è fatto dai tabloid, ma non è fatto dai broadsheet, mentre in Italia è fatto in modo meno violento ed esplicito, ma è generalizzato, anche dall’informazione mainstream. Ci sono quindi differenze nelle periodizzazioni, nella distribuzione del discorso tra le varie testate giornalistiche e componenti politiche (ricordiamo che in Spagna fino a un anno fa non esisteva un partito xenofobo, unico caso in Europa insieme al Portogallo), quindi sì, ci sono delle differenze. Conta anche il fatto che in altri paesi magari prevalgono temi che non sono tanto sentiti in Italia, i quali  tolgono quindi spazio a questo discorso. Il tema dell’identità è fortissimo in Francia per esempio. Fatte salve queste differenze però le logiche sono le medesime. Ci sono tantissimi modi. Il primo è semplicemente l’attenzione. Quando vennero violentate una ragazza al parco della Caffarella a Roma e una a Guidonia da dei ragazzi stranieri, la Repubblica (un giornale non di destra né xenofobo) gli dedicò centinaia di articoli, quindi l’attenzione è la prima cosa. Le violenze da parte di italiani non hanno mai ricevuto una copertura simile. La provenienza è indicata, come se fosse una categoria utile a capire gli eventi.  La seconda cosa sono le strategie referenziali (in che modo vengono chiamate le persone). Si mette in primo piano la provenienza straniera, variabile a seconda dei cicli di cui parlavo prima, a volte nel titolo altre volte nel testo ma si fa in ogni caso, anche quando non è pertinente per la comprensione della notizia. Una cosa che è in contraddizione con moltissimi codici deontologici. Se sapere che vieni dalla Tunisia non mi serve a capire, perché dirlo? È come dire “persona con i ricci fa una rapina”. Fissa nella memoria in modo marcato questa categoria di provenienza come categoria che ci aiuta a capire perché è stata fatta questa cosa. Oppure, quando vennero compiute delle violenze sessuali a Rimini nel '97 i media di tutto il paese hanno iniziato a tematizzare la notizia, leggendola sotto l’angolatura “violenze sessuali & immigrazione”. I giornali predispongono a volte degli specchietti come “migranti e criminalità” citando tutti gli episodi simili, perché la notizia è stata tematizzata in questo modo, non come, invece, giovani violentatori o maschi violentatori, ma come stranieri violentatori. A questo punto cercano notizie simili e ci dicono che quella è la chiave interpretativa per capire quello che è successo. Implicitamente ci stanno dicendo questo. Tutti questi sono modi in cui giornali e telegiornali danno un senso all’evento. Non è interessante fare informazione dicendo “tizio ha fatto x a caio in quel posto”, invece dire “l’ondata dei serial killer” ci dà l’idea di un fenomeno nuovo e quindi diventa interessante giornalisticamente. Spesso purtroppo ci si basa sulla caratteristica della provenienza. Poi c’è anche l’uso delle fotografie: il violentatore italiano non viene mai ritratto, la sua foto non viene pubblicata sul giornale, perché potrebbe querelare, invece con gli stranieri si fa. Infine nel linguaggio, l’uso delle generalizzazioni, il plurale generico (“un altro evento che si aggiunge alla lunga lista dei crimini commessi dagli immigrati)”, un modo per dire “questo non è un fatto singolo ma si lega a tanti altri fatti”.   Il sostegno della Commissione europea alla produzione di questa pubblicazione non costituisce un'approvazione del contenuto, che riflette esclusivamente il punto di vista degli autori, e la Commissione non può essere ritenuta responsabile per l'uso che può essere fatto delle informazioni ivi contenute.  Foto: Emiliano Bar - licenza","Spesso nell’arena pubblica viene delineata un’ associazione diretta tra immigrazione e criminalità . Come riportato nel dossier Idos del 2020, anche a parità di reati, quelli commessi dagli stranieri generano solitamente più paura, diffidenza e risentimento. Da una parte c’è l’ inferiorizzazione dello straniero, dall’altra la sua demonizzazione . Una narrativa che viene poi strumentalmente manipolata dai media e dai politici, per raccogliere consensi. Il dato sulla presenza degli stranieri nelle carceri deve essere contestualizzato. A una prima lettura, effettivamente la quota di stranieri sul totale dei detenuti nelle carceri italiane ed europee eccede la quota di stranieri sulla popolazione","viene pubblicata sul giornale, perché potrebbe querelare, invece con gli stranieri si fa. Infine nel linguaggio, l’uso delle generalizzazioni, il plurale generico (“un altro evento che si aggiunge alla lunga lista dei crimini commessi dagli immigrati)”, un modo per dire “questo non è un fatto singolo ma si lega a tanti altri fatti”. Il sostegno della Commissione europea alla produzione di questa pubblicazione non costituisce un'approvazione del contenuto, che riflette esclusivamente il punto di vista degli autori, e la Commissione non può essere ritenuta responsabile per l'uso che può essere fatto delle informazioni ivi contenute. Foto: Emiliano Bar - licenza"
